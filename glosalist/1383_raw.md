---
authorName: Gary R Miller
canDelete: false
contentTrasformed: false
from: Gary R Miller &lt;justi.miller@...&gt;
headers.inReplyToHeader: .nan
headers.messageIdInHeader: PDIwMTAwMzA5LjIxMDUyMi4yMjY0LjAuanVzdGkubWlsbGVyQGp1bm8uY29tPg==
headers.referencesHeader: .nan
layout: email
msgId: 1383
msgSnippet: 'T R E S O R A   N E S I A ex Robert Louis Stevenson ge-brevi e ge-Glosa
  ex Gary R. Miller MERO SIXA:  KAPITANA SILVER 30.  AKORDA PROMISE Es Medika-pe.  Mi'
nextInTime: 1384
nextInTopic: 0
numMessagesInTopic: 1
postDate: '1268190321'
prevInTime: 1382
prevInTopic: 0
profile: tweety08092002
replyTo: LIST
senderId: K_jUGAjmv5HC0fwT3dTIw1-LAKIANKIYd6tqzyw5RDZ_CmzyQd_xnorZ6RcSizjnbvZIxX08PT69yh6_aWXyNv9w586xd13NSP-seQ
spamInfo.isSpam: false
spamInfo.reason: '12'
systemMessage: false
title: Tresora Nesia 30
topicId: 1383
userId: 123051087
---


  T R E S O R A   N E S I A
 
  ex Robert Louis Stevenson
 
  ge-brevi e ge-Glosa ex Gary R. Miller
 
MERO SIXA:  KAPITANA SILVER
 
30.  AKORDA PROMISE
 
Es Medika-pe.  Mi este hedo de audi u fono, anti-co mi hedo habe mixa.
 
"Medika tu!  U boni mana a tu, sinior!" Silver voci, subito holo vigi e
ple ko boni natura.  "Proto de foto e mana, sura."
 
"Alora, alora," Medika-pe dice, "plu debi es proto e plu hedo po u-la,
iso auto tu posi dice, Silver."
 
Po minuta an kine in bloka-domi e, po mono tristi kefa-sema a mi, proto
auto ergo inter plu pato-pe.  "Tu habe u sani bio, mi ami," an dice ad
antropo ko kefa ge-involve per banda, "plus-co, si uno-pe pa proxi lose
bio, es tu; tu kefa sura es sklero iso feru.  Sti kine a mi, Dick, e
lase, mi vide tu glosa.  U-ci gene kausa, ka vi es panto aroga
stupidi-pe, e ne ski boni aero ab toxi, e sika geo ab sti-pato limo. 
Alora," an dice po dona medika-ma, e mu pa sume mu ko veri ridi humili,
ma homo plu pove skola infanti de hema anti-pe e pirata, "alora, u-la es
kompleti nu-di."
 
"Hawkins, qe tu promise akorda honora de juve civili-pe-- ka tu es u juve
civili-pe, anti pove ge-nati-- akorda tu honora, tu ne fu fugi?  Ka-co,
Medika-pe," Silver dice, "tu kine ad extra de bloka-fragma, po-co, po tu
es la, mi fu duce u juve-an ad intra, plus po-co mi puta, vi pote dice
inter plu bloka."
 
Un explode de non-akorda subito gene acide, zero excepti koleri facia de
Silver sto, po Medika-pe pa kine ex domi.
 
 
 
"Sti nota plus de u-ci, sinior," Silver dice, "u-ci juve-an fu dice a tu
un histori, de mi salva an bio, e de mi plus lose Kapitana stato kausa
u-la, plus-co u-ci es veri, Medika-pe."
 
Mi konfesi, mi kron proto lakrima.  "Mi pa gene u navi, uno mero per
fortuna, hetero per risko, ko-co id es epi u sud plage e mikro infra
alti-hidro."
 
"Es u speci de fata de u-ci," an dona nota, po mi pa sto lakrima.  "Tem
panto gradu, es tu, qi tena na bio; ka-co, tu doxo, na fu lase, tu lose
bio?  U-la fu sio es u kako reakti."
 
"Sinior," Silver dice, "homo honora-pe ad honora-pe, u-la es excesi mega
e excesi mikro."
 
Medika-pe dice kon este de amusa, "Mi ne pote dice plus; u-ci ne es mi
kripti, sti logi, Silver, alo mi dice u promise, mi sio dice a tu u-ci. 
Tena proxi a tu latu u juve-an, plus-co, si tu nece gene auxi, voci."

____________________________________________________________
Get Free Email with Video Mail & Video Chat!
http://www.juno.com/freeemail?refcd=JUTAGOUT1FREM0210

