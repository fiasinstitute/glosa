---
authorName: Gary R Miller
canDelete: false
contentTrasformed: false
from: Gary R Miller &lt;justi.miller@...&gt;
headers.inReplyToHeader: .nan
headers.messageIdInHeader: PDIwMDMxMDEwLjE2MDMxNi4xODk2LjAuanVzdGkubWlsbGVyQGp1bm8uY29tPg==
headers.referencesHeader: .nan
layout: email
msgId: 213
msgSnippet: SOFI Pe nece dona oskula a poli rana pre detekti mo prince. U RUBI-KAPILA
  GREGA, mero 6 Ka-co vale, sr. Jabez Wilson.  Lase; mi itera dona gratula a tu de
  tu
nextInTime: 214
nextInTopic: 0
numMessagesInTopic: 1
postDate: '1065819752'
prevInTime: 212
prevInTopic: 0
profile: .nan
replyTo: LIST
senderId: ioRiEkfauuQ6R6VRSpQMKB03gvFiibrZD-y5-NhAuxFZceXtBY5rqL8Pmys1LtDaICQuSOlWrjMa69VU5IvUP2OGqfiLRBN0dSRinA
spamInfo.isSpam: false
spamInfo.reason: '0'
systemMessage: false
title: U RUBI-KAPILA GREGA, mero 6
topicId: 213
userId: 123051087
---

SOFI

Pe nece dona oskula a poli rana pre detekti mo prince.



U RUBI-KAPILA GREGA, mero 6

"'Ka-co vale, sr. Jabez Wilson.  Lase; mi itera dona gratula a tu de tu
importa ergo; qi tu pa habe u boni fortuna de gene.'  An klina se a mi,
po-co mi ki ex kamera.  Mi ki ad eko-lo ko mi auxi-pe tem ne habe u ski;
mi dice alo akti qo, ka mi este ta gluko de mi boni fortuna.

"Alora, mi puta de u-la pragma holo-di.  A vespera, mi itera es tristi,
ka mi pa sti puta; un holo ra pa es u mega alo tekno falsi, anti mi ne
pote puta; u buta de id es qo.  Feno ultra kredi: uno-pe pa sio pote face
tali testi, alo uno-pe fu sio paga tali valuta te akti ta simpli ra homo
kopi de 'Enciklopedia Britanika'.  Vincent Spaulding akti ra; an posi
akti, te sti mi este hedo.  Anti-co, sti-somni-kron, mi pa dona kausa a
mi auto anti un holo pragma.  Anti-co, kron mana, mi face u decide; sti
vide de u-la.  Ka-co mi merka u centi-ponda botilia grafo-ma.  Ko pina
stilo e seti pusi-preci papiri, mi sti ki a korta Pope.

"Ben, a mi subito e hedo, panto-ra es ta korekti iso posi.  U tabla es
ge-moti la pro mi.  Sr. Duncan Ross es la te este sura; mi fu sti ergo. 
An sti mi proto ko litera A, po-co an ki ab mi.  Anti-co an fu tako ki in
domi kron-a-kron te este sura; panto-ra es gru pro mi.  Kron horo-bi, an
volu a mi u boni di e dice boni de qantita ergo; mi pa grafo, e sti klavi
un ofici porta poste mi.

"U-la dura di-po-di, sr. Holmes.  Kron di-seti, u duce-pe ki in e moti
tetra kriso moneta kausa mi mo-setimana ergo.  Iso kron seqe setimana e
iso kron seqe.  Singu mana mi es la kron horo-deka, ko-co singu di mi ki
ab kron horo-bi.  Per mei mode, sr. Duncan Ross sti ki in mo kron singu
mana.  Po-co an ne ki in ali-kron.  Dura-co mi ne sti puta ki ex mo
sekunda, ka mi ne este sura; an fu posi veni qo-kron.  U-la ergo es ta
boni e feno ta gru a mi; mi ne sio volu u risko; lose id.

"Okto setimana ki ultra per tali mode.  Mi pa grafo de Abe e Arka e
Arkitekto e Arma e Atika.  Mi habe u spe; mi fu dura ko B po brevi tem. 
U-la es u preci de papira ab mi, plus-co mi pa face ple mo pla per mi
grafo.  Po-co un holo komerci pa gene fini."

"Fini?"

"Ja, sinior.  A-co ne ma po-kron de nu-mana.  Mi pa ki homo more kron
horo-deka a mi ergo.  Anti-co u porta es ge-klavi ko pusi mero kartona;
ge-malea per aku a meso de porta lami.  Id es ci, tu auto pote lekto."

An tena ana u mero leuko kartona proxi meri nota papira.  Id gene lekto
so:

 U RUBI-KAPILA GREGA
 GENE
 NO-FACE
  Meno 9, di nona, 1890

Sherlock Holmes ko mi kura skope u-la brevi publika grafo plus u no-spe
facia poste id, a-kron u komika mero de kasa ta gene supra panto hetero
puta; bi na gene subito ridi brio.

"Mi ne pote logi; es ali komika ra."--na merka-pe voci tem gene rubi
kroma a kapila de koleri kefa.  "Si tu ne posi akti hetero ra sed ridi
anti-mi, mi fu pote ki ad hetero lo."

"No, no."--Holmes voci tem pulsa an versi sedi-mo; ab qi an pa semi leva
se.  "Mi ne fu lose tu kasa kambio holo geo.  Id es fo sti-neo ne-norma. 
Anti-co es--si tu fu dona pardo a mi dice--uno-ra; ja pusi komika de id. 
Mi dice petitio; tu pa akti qo, kron tu vide u kartona mero epi porta?"

"Mi pa gene vertigo, sinior.  Mi ne habe u ski; akti qo.  Po-co mi sti
visita a panto peri ofici.  Anti-co zero mu feno habe ali ski de id. 
Fini-kron mi pa ki a domi habe-pe; qi es u valuta-bibli-pe e habe eko epi
pedi-lo tri.  Ko-co mi dice ad an u petitio; qe an posi dice a mi; qo pa
gene acide a Rubi-Kapila Grega.  An dice; an pa audi de tali grega
zero-kron.  Kron mi dice u qestio; sr. Duncan Ross es qo.  An reakti;
u-la nomina feno neo ad an.

"'Alora,'--mi dice--'u-la andro topo numera 4.'

"'Qo--u rubi-kapila andro?'

"'Ja.'

"'O'--an dice--'An nomina es William Morris.  An es u vendo-pe e pa uti
mi kamera iso brevi-tem eko-lo a-kron an neo loka fu es prepara.  An pa
ki ex pa-di.'

"'Mi pote detekti an qo-lo?'

"'O, topo an neo ofici.  An pa dice a mi u neo domi numera.  Ja, 17 King
Edward Street; proxi Saint Paul.'

"Mi pa sti ki, sr. Holmes.  Anti-co, kron mi ki ad u-la eko numera, id es
u face-do de ge-face genu patela, plus-co zero-pe in id pa audi de alo
sr. William Morris alo sr. Duncan Ross ali-kron."

"Po-co tu akti qo?"--Holmes dice u qestio.

"Mi pa ki a publika-lo Saxe-Coburg e dice petitio de konsili ex auxi-pe. 
Anti-co an ne pote dona auxi a mi per ali mode.   An pote dice solo; si
mi du atende, mi fu gene reakti per posta.  Anti-co u-la ne es sati boni,
sr. Holmes.  Mi ne volu lose tali ergo minus lukta.  Ka-co, ka mi pa audi
tu es ta boni te dona konsili a plu pove homi; qi habe nece de id, mi pa
imedia ki a tu."

"Ko-co tu pa akti fo akorda sofi."--Homes dice.  "Tu kaso es fo sti-kura.
 Mi fu este hedo per dona kura ad id.  Ex panto-ra; tu pa dice a mi, mi
habe u doxo; es posi: plu ma gravi pragma es ex id, de feno es po proto
vista."

________________________________________________________________
The best thing to hit the internet in years - Juno SpeedBand!
Surf the web up to FIVE TIMES FASTER!
Only $14.95/ month - visit www.juno.com to sign up today!

