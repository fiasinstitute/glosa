---
authorName: Gary R Miller
canDelete: false
contentTrasformed: false
from: Gary R Miller &lt;justi.miller@...&gt;
headers.inReplyToHeader: .nan
headers.messageIdInHeader: PDIwMDkwOTI2LjE2MTU1My4zNDcyLjEuanVzdGkubWlsbGVyQGp1bm8uY29tPg==
headers.referencesHeader: .nan
layout: email
msgId: 1238
msgSnippet: P I N A K R O u ge-morali stori ex PLU BI-KRON GE-DICE STORI ex Nathaniel
  Hawthorne, 1852 Matri Rigby voci, U piro-mero a mi pipa!  Po-co mi nu face u figura
nextInTime: 1239
nextInTopic: 0
numMessagesInTopic: 1
postDate: '1253998925'
prevInTime: 1237
prevInTopic: 0
profile: tweety08092002
replyTo: LIST
senderId: O7pm1FgJEw95qOy7_7FLM6kGZTENqF5cpdXzozNW41Id_yVaE8lO4Y3htOaTlwBIx-gAVJneOdJklVq3MimcNgt8cEzW7M0ZERRpcQ
spamInfo.isSpam: false
spamInfo.reason: '12'
systemMessage: false
title: Pinakro
topicId: 1238
userId: 123051087
---


 P I N A K R O
 
 u ge-morali stori
 ex PLU BI-KRON GE-DICE STORI
 ex Nathaniel Hawthorne, 1852

 Matri Rigby voci, "U piro-mero a mi pipa!  Po-co mi nu face u figura te
sti, plu korvus este fobo."

 U boni gina pa gene vigi pre-kron (ka es simpli brevi po aurora) te
proto face u fobo-figura, fe tende sti sta topo meso de grana agri.  "Mi
ne volu sti, u mikro diaboli sta topo mi grana agri, plus ne proxi a mi
porta," matri Rigby dice a se, tem fla un amorfo ex fumi; "mi sio pote
face tali, si place a mi, anti-co mi este non-interese de poli mira ra,
ka-co mi ne akti ultra plu limita de norma ergo kausa u volu de vari."

 Ka-co fe decide in auto psiko, u fobo-figura fu representa u civili
andro de u-la tem ta posi, de qi plu materia la fu lice.  U maxi gravi ex
panto-ra posi es, anti id habe proxi zero monstra, u baci ex u pedi-lo
brosa, epi qi matri Rigby pa akti poli peti kron meso-noktu, e qi es u
dorsa de u fobo-figura.  U boni gero-fe pa prende ab u pende-baci u paleo
prunus-kroma toga de London-face, ko plu resta ex orna-sue epi sutura,
manu-lo, marsu e butona-lo, sed non-hedo tro ge-uti e lose-kroma, ko plu
repara-ma topo braki-artri, ge-skizo topo infra, e monstra plu minus de
fi panto-lo.  Po-co u gero gina sti, u figura sta topo gono de mikro
eko-do, e ridi po vide u xanto facia ko mikro bloka nasa, qi direkti ad
akro.  Matri Rigby dice kausa mira de auto tekno, "Mi pa face poli pupa
po es u magika-pe, anti-co mi doxo, u-ci es u maxi boni ex panto."

 Tem face ple u pipa, u gero gina du vide per proxi matri-filo u figura
topo gono.  "U pupa la," matri Rigby puta, tem fe fixa oku a fobo-figura,
"es u tro boni tekno-ra te sta un holo estiva topo u grana agri, tem sti
plu korvus e melano-avi este fobo.  Alora, mi ne pa tende u magika ergo
nu-di, anti-co mi es u magika-fe, plus-co es zero funktio, tenta evita
u-ci."

 Veri, u pipa pa es magika.  "In-spira u fumi, mi kali andro!" matri
Rigby voci.  U-la pa es u no-norma komanda, minus dubi, ge-dice ad u
simpli ra ex plu baci, stra e paleo vesti, ko zero ma boni ra de u kefa
ex kukurbita-pepo.  Kausa obe akorda plu lexi de matri Rigby, tem extende
u braki te sio tensio a fe ge-tensio manu, u figura sti u gradu ad ante--
u feno spasmo vice u gradu-- po-co proxi kade.  U fobo-figura in-spira u
fumi.

 U fobo-figura proxi sufoka, lukta spira, e po longi dice u murmuro, qi
pa es ta ge-mixa ko fumi spira, pe ne pote logi, qe id es u veri voka alo
simpli u fla ex nikotini.  "Qe tu pote dice, ge-filo, pote dice?" matri
Rigby voci, po relaxa u koleri facia a labia ridi.  "Tu dice, sed dona
zero semani."

 Ka-co, ko veri boni humoro kausa u mira mekani de fe, matri Rigby dice
ad u fobo-figura, id debi kine ab la, e kon-akti in na mega munda, topo
qi solo mono antropo ex hekto habe ma mega gravi-ma de id.  Plus-co, te u
viagia-pe fu habe zero minus de katalisi de boni proto-tem bio, u boni
gero gina dice, an fu debi monstra se ad un arki-pe, u membra de konsili
grega, u negoti-pe e gravi-pe de eklesia (tetra pote, qi face solo mono
andro), qi es u cefa de plu asocia topo proxi civita.  "U latri-virtu
sinior Gookin," fe susura, "habe u kali gina, qi es auto fili."

 Tem-co u neo krea-ra pa du spira u fumi odoro de pipa, e feno dura un
akti kausa un hedo, qi u-la dona, plus ka u-la es u nece stato de existe.
 Pe posi logi, u bio de u feno-ra feno es iso u fumi ex pipa; id fu
iso-kron gene sto, kron u nikotini gene es u cinera.  "Sti logi, mi
ge-filo," matri Rigby dice, "si ali-ra fu gene acide a tu, tu debi tena u
pipa.  Tu kriso-kroma kefa habe sufici puta in id, plus-co id fu duce tu
rekti a porta de latri-virtu sinior Gookin."  Po-co, po proto kine ex u
mikro domi, Pinakro koragi gresi a civita.

 Pre meso-di, kron u cefa strata de proxi civita habe u maxi energi e
aktivi, u xeno-pe de veri idio figura gene vista topo gresi-lo.  Es
nota-virtu inter plu orna-ra de u feno-intelige persona an tenu per laevo
manu un extra-ordinari pipa kon idio ge-kroma nikotini-lo e stoma-ra ex
ambra.  Uno-pe dice, "An debi es u pluto-pe."  "An nece zero orna-ra te
monstra an klasi," un hetero pe dice.  Un asocia dice, "Akorda mi doxo, u
xeno-pe pa gene sko topo France arki-lo, e la pa gene sko de civili e
alti klasi, zero-pe exklude plu arki-pe de France pote logi."  Un hetero
dice, "Ma probabili, an es ex Havana alo Espania teritori, e kine a ci te
detekti info de plu pirata, pe doxo, de qi na arki face plu skema."

 Exklude oligo gentili lexi ad u gina e u freqe mikro klina de kefa te
reakti a plu forti latri ex para-pe, an feno es holo aktivi kausa u pipa.
 "U mira es," un hetero dice, "an pipa, qi pa sto piro ante simpli mono
minuta, itera habe piro, plus per u maxi rubri piro-ma, mi pa vide
holo-tem."  Pinakro tropi se a poli-pe, face u gentili klina de soma,
homo u famo-pe rekogni u latri ex plu ma vulga-pe, e lose vista in u
domi.

 Na stori ci lose u dura, e lase u klari-dice de Pinakro e u negotia-pe,
e detekti u kali Polly Gookin.  "U gentili-an," an dice, tem monstra u
xeno-pe, "es un ofici-pe Pinakro-- no, mi dice u petitio de penti, u
cefa-pe Pinakro."  Po oligo lexi de intra-duce, u latri-virtu arki-pe
kine ex kamera.

 Pe ne este mira, ka u negotia-pe este, an dona auto fe-fili a forti
sti-qestio ami.  Anti-co an vide zero sti-mira ra, qi sti sura un idea de
ultra-natura risko a kali Polly.  Po-co u bi-pe gresi in kamera: Pinakro
per kali gradu e labia ridi; u gina per natura gina mode kausa u mikro
filo monstra, fe pa nota ex u perfekti asocia.  Fe vide ad u ple-alti
spekula, ante qi mu acide sta, e la vide ne u kali feno de an surfacia,
sed u vista de plu no-taxo materia de an veri face-ma minus holo magika.

 Matri Rigby sedi topo kuko piro-lo tem fini de aktivi di, e pa seiso u
cinera ex u neo pipa, kron fe audi u tako gresi longi via.  Es Pinakro! 
An pipa kron habe u piro.  Sti-konsola Pinakro reakti, "Mi pa hemi gene u
gina; plus-co mi doxo, un oskula ex fe bi labia fu posi sti, mi es holo
antropo."  Po rapi u pipa ex stoma, an bali id per holo forti a piro-lo,
plus-co iso-kron kade a pedi-lo, u mixa ex stra e ge-skizo vesti kon
oligo baci, qi tensio ex amorfo, plus u koruga kukurbita-pepo topo id
meso.

 Matri Rigby dice, ko non-hedo vide a plu resta de fe kako-fata mekani,
"Mi sti-konsola, karo, kali Pinakro!  Es poli kilo feno-gravi e
solo-carma antropo in munda, ge-face ex iso no-funktio, no-memo disipa de
an!  A nu, mu du bio ko boni famo, e zero kron vide se, iso mu veri es."
____________________________________________________________
Best Weight Loss Program - Click Here!
http://thirdpartyoffers.juno.com/TGL2141/fc/BLSrjpTFoYdbMca46hLZO4vY05FKQGMEnVlcn93S9Qd9rufU7eCtCafxRS4/

