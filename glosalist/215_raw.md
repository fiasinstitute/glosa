---
authorName: Gary R Miller
canDelete: false
contentTrasformed: false
from: Gary R Miller &lt;justi.miller@...&gt;
headers.inReplyToHeader: .nan
headers.messageIdInHeader: PDIwMDMxMDE3LjE1MzQyMC40MDAuMC5qdXN0aS5taWxsZXJAanVuby5jb20+
headers.referencesHeader: .nan
layout: email
msgId: 215
msgSnippet: SOFI Povtorenie--matj uchenie.  (Rosija sofi-dice) Itera es u matri de
  ski. U RUBI-KAPILA GREGA Ko-co tu pa akti fo akorda sofi. --Homes dice.  Tu kaso
  es fo
nextInTime: 216
nextInTopic: 0
numMessagesInTopic: 1
postDate: '1066422860'
prevInTime: 214
prevInTopic: 0
profile: .nan
replyTo: LIST
senderId: REpEGeiIquSXBz81AKGdbIp--QJU23926WX-qjcKPDwb-PsRg0yRkTceONLQJDFtfKiehoiKpr41WoIh5eZZOnqlVaQdNc6xNPIN1w
spamInfo.isSpam: false
spamInfo.reason: '0'
systemMessage: false
title: U RUBI-KAPILA GREGA, mero 7
topicId: 215
userId: 123051087
---

SOFI

Povtorenie--matj uchenie.  (Rosija sofi-dice)
Itera es u matri de ski.



U RUBI-KAPILA GREGA

"Ko-co tu pa akti fo akorda sofi."--Homes dice.  "Tu kaso es fo sti-kura.
 Mi fu este hedo per dona kura ad id.  Ex panto-ra; tu pa dice a mi, mi
habe u doxo; es posi: plu ma gravi pragma es ex id, de feno es po proto
vista."

"Sati gravi!"--sr. Jabez Wilson dice.  "Qo--mi pa lose tetra ponda singu
setimana."

"Idio a tu auto,"--Holmes dice nota--"Mi ne gene u logi; es u lega pro tu
anti u-la extra-ordinari grega.  Kontra-co tu habe ma pluto--iso mi du
logi--per tri-ze ponda, tem dice zero-ra de u pusi ski; tu pa gene de
panto tema; qi es infra litera A.  Tu pa lose zero-ra kausa mu."

"No, sinior.  Anti-co mu volu gene ski de mu e mu es qo-pe e mu habe qo
buta per u-ci falsi anti mi--si id es u falsi.  Id es u fo mega preci
joko pro mu, ka id habe u preci de tri-bi ponda a mu."

"Na fu tenta face klari panto-ci pragma pro tu.  Proto, mo alo bi qestio,
sr. Wilson.  Tu auxi-pe; qi pa sti tu kura a publika nota--an pa es ko tu
qo-tem?"

"Proxi mo meno, ja."

"An pa veni qo-mode?"

"Per reakti a publika nota."

"Qe an pa es u solo volu-pe?"

"No, mi pa habe mo-bi."

"Tu pa elekti an qo-ka?"

"Ka an es boni-ergo e cepti pusi-preci in-valuta."

"Semi in-valuta, iso faktu."

"Ja."

"An habe qo plu qalita, u-ci Vincent Spaulding?"

"Pusi, forti kompositi, fo rapidi akti, zero barba, habe proxi tri-ze
anua, plus an habe u leuko akidi-makula epi fronta."

Holmes ki ana in sedi-mo ko mega excite.  "Mi pa doxo u-ci."--an dice. 
"Qe tu ali-kron vide; an bi oti habe fora pro oti orna?"

"Ja, sinior.  An pa dice a mi; u Tsigano pa akti u-la, kron an pa es u
ju-an."

"Puta qo!"--Holmes dice tem itera ko profunda kogita.  "Qe an es ko tu
a-nu?"

"O, ja, sinior.  Mi nu-pa ki ab an."

"Plus-co qe tu komerci gene kura tem es ab?"

"Zero protesta de u-ci.  Es proxi zero komerci plu mana.

"U-la es sati, sr. Wilson.  Mi fu este hedo de dona a tu u doxo de u-ci
tema po mo di alo bi.  Nu-di es di-seti.  Mi spe; a di-bi na fu posi akti
fini de panto-ra.

"Alora, Watson,"--Holmes dice, po na visita-pe pa ki ab--"tu puta qo de
panto-ra?"

"Mi puta zero-ra de u-ci."--mi reakti ko klari.  "U-ci es u fo misteri
pragma."

"U regula es;"--Holmes dice--"ma no-norma u pragma es, ko mei misteri id
gene reali.  Es plu vulga, no-idio krimi; qi veri dona enigma, iso u
vulga facia es maxi no-facili de rekogni.  Anti-co mi fu nece habe rapidi
de u-ci pragma."

"Tu fu akti qo?"--mi dice u qestio.

________________________________________________________________
The best thing to hit the internet in years - Juno SpeedBand!
Surf the web up to FIVE TIMES FASTER!
Only $14.95/ month - visit www.juno.com to sign up today!

