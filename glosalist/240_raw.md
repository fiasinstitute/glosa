---
authorName: Gary R Miller
canDelete: false
contentTrasformed: false
from: Gary R Miller &lt;justi.miller@...&gt;
headers.inReplyToHeader: .nan
headers.messageIdInHeader: PDIwMDMxMjE5LjE3MTcxNi45MjAuMS5qdXN0aS5taWxsZXJAanVuby5jb20+
headers.referencesHeader: .nan
layout: email
msgId: 240
msgSnippet: LOKOTENENTA-BI PLU (plu mero) ex Jurij Tinjanov [Lokotenenta-bi Plu (per
  Rosija lingua lokotenta-bi Kije ) pa gene ge-presa in anua 1928. Id es u stori de
  u
nextInTime: 241
nextInTopic: 0
numMessagesInTopic: 1
postDate: '1071873596'
prevInTime: 239
prevInTopic: 0
profile: .nan
replyTo: LIST
senderId: M2d1d2KBX_-R4SK8PfjuhX5iUxLftv-g_lWVIAzziB80yIImmpVNiIEHpH4A1kiWvFKihEa3FhvwqJYmyyomLtLitDASu6opjNz47A
spamInfo.isSpam: false
spamInfo.reason: '0'
systemMessage: false
title: Hedo Kristo-nati!
topicId: 240
userId: 123051087
---

LOKOTENENTA-BI PLU
(plu mero)

ex Jurij Tinjanov



[Lokotenenta-bi Plu (per Rosija lingua lokotenta-bi "Kije") pa gene
ge-presa in anua 1928. Id es u stori de u maxi ge-amo tema de Rosija
grafo-pe "u pusi-homi", u-ci es u norma homi; qi subito detekti se in
no-norma stato. Ka id gene grafo tem komunismo, id plus dona nara de
fatuo de plu Rosija regi. U Rosija musika-pe Prokofjev pa amo e pa grafo
un opera de u-ci stori. Ka an pa adi un iti trans nivi in trojka, u
glisa-vagona ge-trakto per tri Equs, id nu es homo u neo-anua alo
"Kristo-nati-tem" stori in plu natio.]



Un imperi pa du somni para ge-aperi fenestra. Tem horo po vora, tem sito
akti lukta ko soma, ali-ra; qi sto somni, es ge-veto. Tem sedi in sedi-mo
kon alti dorsa e ko vitri skuta epi tri latu, an du somni tem habe un
usuali po-vora sonia.

Subito, an sti sedi kon ple ge-aperi oku, tem vide ex fenestra de palati
e tem sto spira kausa sito e kausa non-interese.

Infra fenestra uno-pe fo-soni dice "Auxi!".

* * *

Topo ofici, u milita ofici-pe pa gene puni e pa gene bali ex a nivi
landa.

U nova ofici-pe�nu talo juve�sedi para tabla tem grafo. An manu du seiso,
ka an habe po-kron. An debi face ge-fini u kopi de plu komanda a milita
grupa de an kron exakti sixa horo, so u milita auxi-pe de u-ci tem fu
posi fero id ad-in palati, topo, po moti simul ko plu hetero kopi iso id,
u milita auxi-pe de imperi fu posi dona id ad an kron nona horo. Po-kron
es u krimi. An pa face bi ero: an pa grafo; lokotenenta Cianosis es
morta, plus vice grafo "Plu lokotenenta-bi es plu guarda..." an pa grafo
"Lokotenenta-bi Plu es guarda..."

Ka-co, kron u sistema-pe veni kausa u reporta pro milita auxi-pe, u-ci
ofici-pe tako vide u horo-me e tensio ad an u papira ko lokotenenta-bi
Plu.

Kron exakti horo nona, u kampani face soni in palati. Un imperi pa tira
id korda. Kron exakti horo nona, u milita auxi-pe de imperi ki in kon
usuali reporta ad imperi.

Un imperi es koleri. Tem holo pa-di, zero-pe pa detekti; qo-pe pa fo-soni
dice "Auxi" infra fenestra.

Un imperi grafo: "Lokotenenta-bi Plu a guarda ergo."

Po gene u-ci komanda, u milita komanda-pe puta mega-tem tem tenta sti u
memo; qo lokotenenta habe u xeno nima Plu. An imedia prende u lista de
panto milita arki-pe in u-la milita grupa, anti-co zero arki-pe ko talo
nima gene detekti.

* * *

Plu nece-fa de lokotenenta-bi Cianosis es minus makula panto-tem.
Tem plu komanda gene lekto a milita grupa de an, Cianosis sta homo more:
perfekti orto tem puta de nuli-ra.

Subito, an audi auto nima. "Moti u nima de lokotenenta Cianosis ad-in
lista de morta-pe."

Ci-kron u komanda-pe, po lekto u komanda, sti vide minus puta a loko,
topo Cianosis sta panto-tem. An lase; u papira kade.

Cianosis gene ski; plu-ci verba es de an. Ko-co, kron an ki kon auto
vice, an proto dubi; an es vive. Feno, an dura vive kausa un ero in
komanda.

An face ruina de panto marca exercise, kausa an sta homo pali epi kampo.
An ne puta de ki.

* * *

U milita auxi-pe ki kon auto-fide.

"Sinior Imperi: lokotenenta-bi Plu pa fo-soni dice �Auxi�."

"Sti qestio tem kon an e, po uti flagela anti, bali an per pedi a nivi
landa homo puni."

Per u-ci mode, u bio de lokotenenta-bi Plu gene proto.

Po nu, u flagela e un iti a nivi landa es u mero de an persona. U komanda
fu nece gene akti.

* * *

Un imperi pa face dulo plu milita e landa arki-pe. Qo-ka? An este mega
vaku peri se. Panto-lo peri an es anti-krati e vaku.

An feno un andro minus ge-ski-pe e minus relatio-pe. An esce u mega
amo-pe de natura, ko-co an volu u versi de amo de panto-pe alo de ali-pe.
An tensio manu a grafo-ru: "Lokotenenta-bi Plu; ge-bali a nivi landa,
debi ki versi e esce u lokotenenta-mo e gene game ko gino ex palati."

Po lokotenenta Plu ki versi ex nivi landa, poli homi habe ski de an. An
es u-la lokotenenta; qi pa fo-soni dice "Auxi" infra fenestra de imperi e
qi pa gene puni e gene bali a nivi landa e po-co gene pardo e esce u
lokotenenta-mo.

Tem vide trans lista de milita grupa, uno-kron un imperi detekti u nima
lokotenenta Plu per acide e dona ad an u titula kapitana, plus-co
hetero-kron kolonelo.

An nu habe arki supra holo milita grupa.

* * *

Poli homi habe memo de fune ritu de milita-cefa Plu mega-tem.

U milita grupa akti marca ko poli insignia-te. Tri-ze vagona ki poste. Un
imperi pa dona komanda de u-ci. Plu milita premi-insignia gene fero epi
kosina.

Poste u bari morta-va, u sponsa de an ki tem duce un infanti.

Fe habe lakrima.

Kron u ritu grega ki ante palati, un imperi ki a tira-ponti ko lento te
skope, ko-co an dona saluta per gladia.

"Plu maxi boni homi de mi du morta."

Po un ultima vagona ki ultra, an dice u cita per Latino: "Sic transit
gloria mundi."

________________________________________________________________
The best thing to hit the internet in years - Juno SpeedBand!
Surf the web up to FIVE TIMES FASTER!
Only $14.95/ month - visit www.juno.com to sign up today!

