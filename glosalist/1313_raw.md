---
authorName: Gary R Miller
canDelete: false
contentTrasformed: false
from: Gary R Miller &lt;justi.miller@...&gt;
headers.inReplyToHeader: .nan
headers.messageIdInHeader: PDIwMTAwMTA5LjE3NDMxMy4yNjQwLjAuanVzdGkubWlsbGVyQGp1bm8uY29tPg==
headers.referencesHeader: .nan
layout: email
msgId: 1313
msgSnippet: 'T R E S O R A   N E S I A ex Robert Louis Stevenson ge-brevi e ge-Glosa
  ex Gary R. Miller MERO PENTA:  MI MARI VIAGIA 22.  U MODE, PER QI MI PROTO U MARI'
nextInTime: 1314
nextInTopic: 1318
numMessagesInTopic: 2
postDate: '1263080593'
prevInTime: 1312
prevInTopic: 0
profile: tweety08092002
replyTo: LIST
senderId: sswfF3vC687agbifWE15h_CRt9Aa7-350CcpesgAhyr9I7kg5ofoqRSxGtWwdwXNeme_5cUeP3ottgQ0DX5ebZyNANypg8b81l10Qw
spamInfo.isSpam: false
spamInfo.reason: '12'
systemMessage: false
title: Tresora Nesia 22
topicId: 1313
userId: 123051087
---


  T R E S O R A   N E S I A



  ex Robert Louis Stevenson

  ge-brevi e ge-Glosa ex Gary R. Miller

 MERO PENTA:  MI MARI VIAGIA

22.  U MODE, PER QI MI PROTO U MARI VIAGIA

 Es zero re-veni de plu anti-pe-- ne klu mono fusili ex silva.  Kapitana
pa gene u gravi vulne.  Mi acide seka trans plu digi artri es mikro.  Tem
u domi habe sto-puta termo e u mikro arena-lo in bloka-fragma gene termo
kausa meso-di helio, mi proto gene u plus idea in kefa.  Mi es u
stupidi-pe, si vi tali doxo, po-co mi akti un excesi no-fobo ra.  

 Mi dromo rekti ad est litora de nesia, ka mi tende kine akorda mari latu
de steno-lo de geo te evita panto oportuna de vista ex ankira-lo.  U mari
venti kron es fini.  Para u matri-navi es u fili-navi, Silver topo u
poste veli-- mi panto-kron pote rekogni an-- tem bi andro klina se trans
poste mura de matri-navi, uno ex mu ko rubi kefa-ve.  Kron un helio pa
kine po monti, plus-co, tem u nebu tako kresce, gene skoto.  U leuko
petro, sufici vista supra densi-lo, es brevi longi steno-lo, anti-co mi
nece u longi tem te veni ad id, tem repti, freqe per manu e pedi inter
densi-lo.  Mi lase, mi kade in kavita, leva u latu de textili-do, po-co
la es u navi de Ben Gunn-- ge-tekto per no-profesio mode, si ali-ra tali
es: u ruga, no-sistema skeleto ex forti xilo, ge-tensio epi tegu ex plu
dermi de kapri, kapili ad intra.

 Mi zero-kron pa pre vide u KORAKLE, u mikro navi, plu fo-paleo Briton-pe
pa tekto, ka-co mi nu pote dona a vi zero ma klari idea de navi de Ben
Gunn, de dice, id pa es homo u proto e maxi kako korakle, un antropo
ali-kron tekto.  Tem-co mi pa gene u plus idea e este ta dura hedo kausa
id, mi sio akti id veri ante Kapitana Smollett.  Mi sedi te atende skoto
e vora u mikro pani.  Es u mega piro-lo topo litora, para qi plu no-vikto
pirata horizo se proxi a limo-lo.
____________________________________________________________
Senior Assisted Living
Put your loved ones in good hands with quality senior assisted living. Click now!
http://thirdpartyoffers.juno.com/TGL2141/c?cp=vfrDefSkhfUVjB02RaYGHQAAJ1DcCzXl_3TfjnPX-G4hLylnAAYAAAAAAAAAAAAAAAAAAADNAAAAAAAAAAAAAAAAAAASUQAAAAA=

