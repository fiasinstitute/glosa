---
authorName: Gary R Miller
canDelete: false
contentTrasformed: false
from: Gary R Miller &lt;justi.miller@...&gt;
headers.inReplyToHeader: .nan
headers.messageIdInHeader: PDIwMDMxMDMxLjE2MzEzMi4zNDAuMC5qdXN0aS5taWxsZXJAanVuby5jb20+
headers.referencesHeader: .nan
layout: email
msgId: 224
msgSnippet: SOFI Mi ne pote, ka mi nece pende plu lakti guta ab stego per korda.  (Arabi)
  U RUBI-KAPILA GREGA, mero 9 Mi ami es u zelo musika-pe tem auto es ne solo fo
nextInTime: 225
nextInTopic: 0
numMessagesInTopic: 1
postDate: '1067639492'
prevInTime: 223
prevInTopic: 0
profile: .nan
replyTo: LIST
senderId: 783jfHO8JthlTtOTdrLJ-S6v2tCGtmQ3pmWLYtHOxCDXeI3xXlibIJKmiqRbZYELsKeOUtjUWkw-OfOY5i769BMTcW_o33iSymfmtw
spamInfo.isSpam: false
spamInfo.reason: '0'
systemMessage: false
title: U RUBI-KAPILA GREGA, mero 9
topicId: 224
userId: 123051087
---

SOFI

Mi ne pote, ka mi nece pende plu lakti guta ab stego per korda.  (Arabi)

U RUBI-KAPILA GREGA, mero 9

Mi ami es u zelo musika-pe tem auto es ne solo fo akti-pote sed plus u
komposi-pe de ne-ordinari merito.  Tem holo meso-di, an pa sedi in pusi
audi-ka tem ge-involve per perfekti hedo e tem oscila longi, tenu digi
akorda ritmo de musika.  An gentili, subridi facia ko lento, sonia oku es
ta non-homo de Holmes--u cerka-kani, zero-kron-sto, klari menta, fo
ge-prepara, anti-krimi Holmes--de pe posi puta.  In mo karakteri, u diplo
natura alterna monstra alelo.  An mega exakti e gene-ski qalita
monstra--homo mi freqe puta--u reakti anti poesi e puta atitudi; qi
oligo-kron habe domina in an.  Un oscila de an natura duce an ab mega
lento a vora energi.  Mi boni ski; an ne es ta veri menace, po an pa sedi
in braki-sedi-mo kon auto plu inventi e ko plu boni bibli tem poli di. 
Po-co u fo-volu de casa subito gene origi in an, plus-co an splendi
logika gene forti intelige, a-kron pe; qi ne pa gene ski de an mode, dona
ad an u skope homo ad homi; qi ski es supra homi.  Kron, tem u-la di, mi
pa vide an; ta ge-involve per musika in audi-do Sankti Jakob, mi pa este
u kako tem fu veni a mu; anti qi an pa decide casa.

"Tu volu ki ad eko-do minus dubi, doktora."--an dice, kron na ki ex.

"Ja, u-ci fu es boni."

"Plus-co mi habe pragma; mi nece akti e qi fu nece oligo hora.  U pragma
topo publika-lo Coburg es importa."

"Qo-ka importa?"

"U mega krimi nu gene puta.  Mi habe panto kausa te kredi; na fu es la
sati-kron te sto id.  Anti-co nu-di es u di-seti adi komplexi.  Mi fu
volu tu auxi kron noktu, Watson."

"Qo-kron?"

"Un hora deka fu es sati."

"Mi fu es epi strata Baker kron hora deka."

"Fo boni.  Mi dice; doktora: fu posi es pusi risko.  Ka-co mi dice u
petitio; moti tu pistola ad-in marsu."  An oscila manu e tropi se epi
kalku e imedia lose vista intra poli-pe.

Mi este u kredi; mi ne es ma fatuo de mi para-pe.  Anti-co mi holo-tem
este opresi ex auto fatuo tem akti ko Sherlock Holmes.  Ci mi pa audi
panto-ra; an pa audi, e pa vide panto-ra; an pa vide.  Ultra-co, kausa an
dice, es fo klari: an pa klari vide panto-ra; qi pa gene acide plus
panto-ra; qi fu gene acide, tem a mi un holo pragma es ge-konfusi e minus
forma a-nu.  Tem ki a mi eko-do in Kensington, mi puta de panto-ra, ex
extra-ordinari stori de rubi-kapila kopi-pe de enciklopedia a visita a
publika-lo Saxe-Coburg e de plu risko verba; ko qi an pa ki ab mi.  U-ci
noktu viagia es qo?  Mi debi ki kon arma qo-ka?  Na fu ki a qo-lo?  Na fu
akti qo?  Mi habe ex Holmes un indika; u-la glabro-facia kambio auxi-pe
es u menace andro--un Andro; qi fu posi akti ko komplexi.  Mi pa tenta
solve un enigma, anti-co mi sto ko no-spe.  Mi moti u pragma a latu,
a-kron u noktu fu sti veni un explika.

Pa es nona hora mo-penta: kron mi sti ki ex eko-do e ki trans parka e
dura ki longi strata Oxford a strata Baker.  Bi vagona sta ante porta. 
Kron mi ki dia porta, mi audi plu voka ex supra.  Kron ki ad-in kamera,
mi detekti Holmes in tako konversa ko bi andro.  Mi rekogni mo ex mu, un
ofici polica-pe Peter Jones.  Un hetero es u longi-, tenu-, e
tristi-facia andro ko fo splendi kefa-ve e fo sti-mira extra-ve.

"O, na grega es holo!"--Holmes dice tem klude plu butona epi extra-ve e
prende u gravi casa kefa-ve ab stora-mo.  "Watson: mi doxo; tu habe ski
de sr. Jones ex Skotlanda Korta.  Lase; mi sti ski a tu de sr.
Merryweather; qi fu es na asocia tem nu-noktu excite."

"Na itera akti casa per bi--doktora, qe tu logi?"--Jones dice per
sti-seqe mode.  "Na ami ci es u sti-mira andro te proto ali casa.  U solo
ra; an volu, es u paleo kani te dona ad an auxi te dromo pro an."

"Mi spe; zero-ra ne fu es u fini de na casa."--sr. Merryweather adi ko
tristi.

"Tu pote este mega fide de sr. Holmes, sinior."--u polica-pe pa dice ko
lauda.  "An habe auto pusi mode; qi habe--si an ne este turba de mi
dice--pusi tro teori e sonia qalita.  Anti-co an habe u proto de polica
recerka-pe intra an.  Ne es excesi: dice; mo alo bi kron homo tem plu
kaso de cide de Sholto e de Agra tresora, an pa habe proxi ma korekti de
ofici polica grega."

"O, si tu dice, sr. Jones, u-ci es sati."--u xeno-pe dice ko non-importa.
 "Anti-co mi dice konfesi; mi este u minus de karta ludi.  Es u noktu mo
po bi-seti anua: mi ne habe mi karta ludi."

"Mi doxo; tu fu detekti;"--Sherlock Holmes dice--"tu fu ludi te gene ma
valuta nu-noktu, de tu pa ludi ali-kron a-nu.  U-ci ludi fu es ma excite.
 Pro tu, sr. Merryweather, u divi fu es 30,000 ponda e pro tu, Jones, fu
es un andro; tu volu rapi per auto manu."

________________________________________________________________
The best thing to hit the internet in years - Juno SpeedBand!
Surf the web up to FIVE TIMES FASTER!
Only $14.95/ month - visit www.juno.com to sign up today!

