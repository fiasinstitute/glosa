---
authorName: Gary R Miller
canDelete: false
contentTrasformed: false
from: Gary R Miller &lt;justi.miller@...&gt;
headers.inReplyToHeader: .nan
headers.messageIdInHeader: PDIwMDMwOTEyLjIxMzg0My4zMjguMC5qdXN0aS5taWxsZXJAanVuby5jb20+
headers.referencesHeader: .nan
layout: email
msgId: 190
msgSnippet: U-la paki merka-pe pa moti ante u toraci ko feno de pusi auto-lauda.  An
  tira u no-puri e koruga nova-papira ex intra marsu de extra-ve.  Tem an skope kata
nextInTime: 191
nextInTopic: 0
numMessagesInTopic: 1
postDate: '1063420722'
prevInTime: 189
prevInTopic: 0
profile: .nan
replyTo: LIST
senderId: 9wKCc7bhOT_aKKbgxzm_m8CWWVs4RXkI3R0BY9QhiAFa3mjVsoV5MTUeTQH2qdz4M8RiL774hv9Ye2j9-gq-yHcuCyLOKVdHEAAaWw
spamInfo.isSpam: false
spamInfo.reason: '0'
systemMessage: false
title: U rubi-kapila grega, mero 2
topicId: 190
userId: 123051087
---

U-la paki merka-pe pa moti ante u toraci ko feno de pusi auto-lauda.  An
tira u no-puri e koruga nova-papira ex intra marsu de extra-ve.  Tem an
skope kata publika mero ko kefa ante e ko papira; ge-difusi epi genu, mi
kura skope u-la andro.  Mi; homo mi asocia, tenta gene ski de an: an
vesti alo feno monstra qo.

Mi ne gene mega ski per skope.  Na visita-pe habe panto feno de medio
vulga England komerci-pe: paki, auto-lauda e lento.  An habe epi se subo
laxa poda-ve ko polio cako modela, subo no-puri melano jaketa; ne
ge-butona, u minus-kroma intra-ve ko gravi kupra-zinka katena e qadra
ge-fora metali mero; qi pende homo orna.  U ge-frika alti kefa-ve e u
paleo bruna extra-ve  ko veluta kola-ve es epi sedi-mo para an.  Suma-co,
po panto skope, zero-ra de u-la andro habe dice-valu excepti an piro-rubi
kapila e u feno de turba e no-sati epi an.

Sherlock Holmes tako oku gene vista de mi aktivi.  An face no-sema per
kefa ko ridi tem gene plu nota de mi qestio skope.  "Ultra panto fo klari
faktu; an pa akti manu ergo, an sume nasa-nikotini, an es u Freemason-pe,
an pa es in Cina e an pa grafo mega pre brevi tem, mi pote deduce zero
hetero ra."

Sr. Jabez Wilson sub-salta epi sedi-mo ko mo digi epi papira sed oku a mi
asocia.

"Per nomina de boni fortuna, tu gene ski de panto-la per qo mode?"--An
dice u qestio.  "Per qo mode, homo exempla, tu gene u ski; mi pa akti
manu ergo?  U-ci es so veri iso Kristo-Bibli, ka mi proto ergo iso navi
xilo-pe."

"Tu manu, mi karo sinior.  Tu dextro manu es sura ma mega de laevo.  Tu
pa akti ergo per id, ko-co plu muskula gene ma forti."

"Ben, qo-ka u nasa-nikotini e Freemason religio?"

"Mi ne dice mali anti tu per dice a vi u mode; mi pa detekti u-la, idio
ka--anti plu severi lega de tu religio--tu habe un orna oku kon arka e
ciklo-ru."

"O, sura, mi pa habe no-memo de u-ci.  Sed plu grafo?"

"Qo hetero pragma gene monstra per dextro karpu-ve es talo glabro de deka
centimetra longi e per laevo ko glabro area proxi kubita; topo pe tena id
epi grafo-tabla?"

"Ben, sed Cina?"

"U piski derma-grafi; tu habe brevi supra dextro karpu posi gene akti
solo in Cina.  Mi pa akti u pusi stude de derma-grafi, plus-co mi pa akti
adi a plu grafo de u-ci tekno.  U-la tekno-akti; face u leuko-rosa kroma
de piski lepido es fo idio de Cina.  Plus-co, ko vide; u Cina moneta du
pende epi tu horo-me katena, u problema gene klu ma simpli."

Sr. Jabez Wilson dona forti ridi.  "Ben, mi zero-kron...!"--an dice. 
"Proto, mi este u doxo; tu pa akti ko boni tekno.  Suma-co mi nu logi; es
zero-ra de u-ci."

"Mi proto puta, Watson;"--Holmes dice--"mi du akti ero tem dice explika. 
'_Omne ignotum pro magnifico_'--tu ski u-ci.  Mi pusi sti-simpati
demo-doxo--id es sura so--fu gene frakti, si mi es talo no-kripto.  Qe tu
ne pote detekti u publika grafo, sr. Wilson?"

"Ja, mi nu habe id."--an reakti ko paki, rubi digi semi-kata lista.  "Id
es ci.  U-ci pa proto panto-ra.  Tu auto lekto id, sinior."

Mi prende u-la papira ab an e lekto u seqe:

________________________________________________________________
The best thing to hit the internet in years - Juno SpeedBand!
Surf the web up to FIVE TIMES FASTER!
Only $14.95/ month - visit www.juno.com to sign up today!

