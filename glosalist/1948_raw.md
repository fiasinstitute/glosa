---
authorName: The Millers
canDelete: false
contentTrasformed: false
from: '&quot;The Millers&quot; &lt;millers@...&gt;'
headers.inReplyToHeader: .nan
headers.messageIdInHeader: PEE5NUY1RURCNDM4NDQ3MjJBRkI3MDU1MEU5RTVGNjQ0QHB1dGFtZT4=
headers.referencesHeader: .nan
layout: email
msgId: 1948
msgSnippet: '[4] (Panto-pe excepti Yum-Yum kine ab la.  Nanki-Pu kine a la.) Nank:  Yum-Yum,
  na fini es solo! Mi pa tenta detekti tu noktu e di, tri setimana, kausa mi'
nextInTime: 1949
nextInTopic: 0
numMessagesInTopic: 1
postDate: '1308441125'
prevInTime: 1947
prevInTopic: 0
profile: tweety08092002
replyTo: LIST
senderId: uZ5CIv1HCU_3e3vfZkUXECt5VnrzmgoLUw0tKTC8Z8wFoji6DsemiQ0hGMXPBH-nMcHjSbxYUmWYA5ksABrBZdNqhIMAX2s7sgCx
spamInfo.isSpam: false
spamInfo.reason: '12'
systemMessage: false
title: Mikado 4
topicId: 1948
userId: 483708829
---

[4]

(Panto-pe excepti Yum-Yum kine ab la.  Nanki-Pu kine a la.)

Nank:  Yum-Yum, na fini es solo! Mi pa tenta detekti tu noktu e di, tri 
setimana, kausa mi doxo; tu

kura-pe pa gene ab-seka kefa.  Po-co mi detekti; tu fu gene game ad an 
nu-di!

Yum:  O, ja!

Nank:  Anti-co tu ne amo an?

Yum:  O, no!

Nank:  Sub forti hedo!  Anti-co kausa qo tu ne nega an?

Yum:  Kausa qo funktio?  An es mi kura-pe, kausa-co an ne lase; mi gene game 
a tu!

Nank:  Anti-co mi atende; a-kron tu habe u lega eva.

Yum:  Tu no-memo; topo Japan panto gina ne gene un eva de decide, a-kron mu 
habe penta-ze anua.

Nank:  Veri-- mo-seti a tetra-nona es ge-puta plu anua de no-decide.

Yum:  Para-co:  U vaga musika-pe; qi soni u fla-ru extra plu tea-do, es ne u 
deko sponsa pro ge-kura-pe

de Cefa Lega-Cide-pe.

Nank:  Anti-co--  (A latu:)  Qe mi fu dice a fe u-ci? Ja! Fe ne fu no-fide 
mi!  (A fe:)  Qe si mi fu sti sura

tu; mi ne es u musika-pe?

Yum:  Mi es sura de u-ci, kron mi pa audi tu soni!

Nank:  Qe si mi fu sti sura tu; mi es un an-fili de Imperi-pe Mikado?

Yum:  Un an-fili de Mikado! Anti-co kausa qo imperi-pe tu habe plu kripti 
vesti?

Nank:  Ante plu anua mi habe u mali acide de sti hedo Katisca, u gero gina 
de korta de palati de mi

patri.  Fe ero logi mi more gluko qalita iso plu monstra de amo, po-co nunci 
mi per game akorda plu lega

de mi patri.  Mi patri komanda; mi sti game ko fe po mono setimana, alo gene 
morta per pende-me.

U-la noktu, mi fugi ab an korta, po-co, po cepti u kripti-ve de kerati-pe 
bi, mi gene uni ko musika grega;

in qi tu pa detekti mi, kron mi habe un hedo de vide tu! (Proxi a fe)

Yum:  (Kine ab an) Mi petitio; mi puta; imperi tu ne debi veni excesi proxi. 
Plu lega anti publika

monstra de amo es forti severi.

Nank:  Anti-co na es veri solo, plus-co nuli-pe pote vide na.

Yum:  Anti-co u-ci ne sti; id es justi.  Publika amo es severi.

Nank:  Sura es severi!

Yum:  Plus-co na debi obe akorda plu lega.

Nank:  Kako a plu lega!

Yum:  Mi volu id a la, anti-co id ne kine!

Nank:  Si ne kausa u-la, na fu es tali hedo!

Yum:  Sura hedo!

Nank:  Si ne kausa plu-la lega, na sio sedi para alelo, iso u-ci.  (An sti 
sedi para fe.)

Yum:  Vice debi sedi kilo-metra ab alelo, iso u-ci.  (Fe sti sedi topo tele 
latu de skeni.)

Nank:  Na fu sio skope bi oku de alelo, iso u-ci.  (An amo skope fe.)

Yum:  Spira kausa no-pote de dice tali amo-- iso u-ci.  (Fe forti spira e 
skope an.)

Nank:  Ko plu braki peri alelo, iso u-ci.  (An peri-braki fe.)

Yum:  Ja, si ne kausa u-la lega-fa.

Nank:  Si ne kausa u-la lega-fa.

Yum:  Iso nu es, na sura ne lice akti tali ra.

Nank:  Ne kambio plu geo!

Yum:  Ge-promise a Ko-Ko, tu ski!

Nank:  Ge-promise a Ko-Ko!

(Mu kine ab skeni longi bi difere direkti.  Ko-Ko a skeni.)


