---
authorName: Robin Gaskell
canDelete: false
contentTrasformed: false
from: Robin Gaskell &lt;drought-breaker@...&gt;
headers.inReplyToHeader: PDIwMDMwNjI3MjEyNTAyLkNBNDA1MzZCNjFAbGludXgubG9jYWw+
headers.messageIdInHeader: PDMuMC4xLjMyLjIwMDMwNjI5MTIzOTUwLjAwNjllN2YwQHBhY2lmaWMubmV0LmF1Pg==
headers.referencesHeader: .nan
layout: email
msgId: 111
msgSnippet: '... *  Mi plu gratula a holo plu drama-pe: Liliana, Mathilde, Wendy,
  Marcel e Gary ... plus, nece, Simone Weil; qi bio don inspira a plu hetero-pe. Id
  sembla'
nextInTime: 112
nextInTopic: 112
numMessagesInTopic: 6
postDate: '1056854390'
prevInTime: 110
prevInTopic: 108
profile: bliminus_107_ssaass
replyTo: LIST
senderId: t3sK0zgquJZd18v2oTXOztaRXH6TwWN4qFfu-ib0VxSWymFrV85tfxfPz4icp6ta0191MEykrYXPZNNm7JM8O5JPgzuIzwOZfoxVH657OGWijP5WfA
spamInfo.isSpam: false
spamInfo.reason: '0'
systemMessage: false
title: 'Re: [glosalist] Re: &quot;Qo akti?&quot; !!FO BRILA!!'
topicId: 90
userId: 147970330
---

At 11:24 PM 6/27/03 +0200, Marcel grafo:
>                           
>Mi pa gene neo grama de "Qo akti?" (arti ergo e Glosa filma) ex arti-fe 
>Siniora ter Heijne.  Mi nu-pa face neo versio de id inter-reti pagina 
>
>  http://www.glosa.org/en/qoakti.htm . 
>
>Neo: 
>  - kritici-textu nu es minus fora sed holo. 
>  - artikla de duce-fe Liliana Cavani in English 
>  - artikla de Simone Weil in English 
>  - plu nomina de plu ko-ergo-pe a "Qo akti?" 
>
*  Mi plu gratula a holo plu drama-pe: Liliana, Mathilde, Wendy, Marcel e
Gary ... plus, nece, Simone Weil; qi bio don inspira a plu hetero-pe.

   Id sembla na nu urgenti nece habe ma persona homo Simone.

   U-ci drama-grafo eqa u maxi signifi grafo de Glosa.  Mi kredi; na nece
dona auxi a Glosa per tenta duce Wendy exempla.

   Ma grafo uti Glosa; meio grafo de Glosa.

   Ko u-ci posta mi bali u seko e adhesi versio de Wendy drama-grafo.
Saluta,
Robin
 x x x x x x x x x x x x x x x x x x x x x x x x x x x x x x x x x x
  x x x x x x x x x x x x x x x x x x x x x x x x x x x x x x x x x

Mero 1
SIMONE
U-ci es u fo simpli demonstra. 
Sume u gipso e grafo: 
"Es plu-la persona qi habe dinamo e mu dice mu solo buta es pro beneficia
de panto civi; reali mu tena dinamo solo pro dinamo auto". Qe tu pa grafo id? 

SIMONE
Qo-ra mi pa sti grafo tu? Puta mo momenta qod nu-pa acide. Mi pa dikta. Tu
pa grafo. Per disciplina tu pa grafo fo tako; e ne pa puta de plu verba. Tu
pa grafo minus este konski. U-la signifi qo? Simpli tu pa tem-dona tu manu
e tu tekno. Tu pa absorba un idea; prejudika, komuni-loka, na absorba per
dikta alo per inspira ex aero? 


Mero 2
ERGO-CEFA
Tu nece cerka u ritmo; tu es tro lento. Ma tako! Ma tako! 

MENTA-VOKA DE SIMONE
Mo-bi-tri ... Si mi puta de zero hetero-ra mi fu akti id.... Mo-bi-tri ... 

MENTA-VOKA DE SIMONE
Puta tropo ab.... Mi ne nece sto puta. Mi es in limbo. In zero. Solo u
presa-me... mo-bi-tri... Mo-bi-tri... 

ERGO-CEFA
Tro lento. Si tu ne akti okto centi mero singu horo; mi fu fini tu ergo ci.
Klu mo-bi-centi es posi. 

SIMONE
Mi ne este more ad u-ci; e... 

ERGO-CEFA
Si ex nu; tu akti okto-centi, posi mi fu lase tu du ergo ci. 

MENTA-VOKA DE SIMONE
Mo-bi-tri... mi debi puta solo; mo-bi-tri... mo-bi-tri... 

MENTA-VOKA DE SIMONE
Nu mi fu tenta dice a tu qod id signifi pro mi de es ci. Panto logika-ra de
mi auto-kritici de mi digni e auto-respekto pa gene funda per (e mi pa
kredi; mu pa es plu logika-ra de spiritu) pa du gene destru; fo funda, tem
oligo setimana per plu-la singu-di trauma de plu feroci limita. E ne kredi;
u seqe es ali speci de revolta. No, kontra-co, mu pa sti plu-la seqe qi mi
ne pa expekto. U-ci es gentili e civili. Id feno a mi; pe gene nati te gene
e te obe plu demanda; mi ne pa pote akti hetero-ra. Mi ne este auto-lauda
de konfesi u-ci. Id es u speci de sufere qi zero ergo-pe dice de. Id es tro
mali solo puta de id. 

MENTA-VOKA DE SIMONE
Ci pe nece akti itera; mo kine po hetero kine, ad ritmo qi es ma tako de
puta. Seqe-co, id sto ne solo reflekti; sed klu imagina. Kron tu loka se
ante makina tu nece cide tu auto-anima tem nona horo singu di. 

MENTA-VOKA DE SIMONE
Po-co, es plu demanda. U demanda qi pote es algo alo kontra-dice; no-posi
de akti, u-ci es no-gravi. 
Taci, e cede. U fo sakrosankti reakti tu nece tena intra se; tu ne lice
akti mu alo tem dice alo per soma-indika monstra id. U-ci situ sti u puta
de gene mei e sto. Tu ne pote es u puta-pe. 

MENTA-VOKA DE SIMONE
Mi qestio se; komo mi sio pote survive si mi gene kondema ad u-ci speci
bio. Si mi pote ki trans Seine singu di minus bali se in aqa mo kron. 


Mero 3
MENTA-VOKA DE SIMONE
Mi memo uno-ra fo algo. U buli olea; ja u buli olea. Nu id es u kron te
dice u veri a tu. Mi pa du sta in kuko-ka. Anti mi plu protesta; pe pa loka
mi la. Tem plu fascisti pa proto fusili. Mi pa dromo te prende u fusili-me;
e mi pa sti kade u kuko-va de buli olea ab kuko-me. Holo id pa kade epi mi
dextro pedi. U veri noku de milita qi u domi-fe pote sufere in kuko-ka. U
kuko-ka hero-fe posi; e ex kuko-ka mi tropo versi a France. Mi ne pa sto se
veni ci. Tu ski; mu ne lice se grafo nu si mi ne akti u-ci experie. 


Mero 4
MAURICE
Ci es u genius; mi pa dice de fe a tu. 

PHILIP
Mi pa gene ski de fe. 

MAURICE
Fe sio pote fo no-more teori ergo. Fe sio pote habe longi tem ski de plu
komunisti sindakata. Sed fe ne es fo pro Bolscevik; fe es fo pro Europa-fe. 

PHILIP
Simone, tu feno fatiga. Ki versi ad auto domi e reposa brevi tem. 

SIMONE
No. Mi es bene. E mi kredi; id es nece pro mi de habe auto domi te... 

SIMONE
Mi pa puta... Mi ne nece tem eko-lo ni plu viagia-teka, si mi nece ki ab
itera a France te gene aktivi ko akti. 

PHILIP
Un akti de qo-speci? 

SIMONE
Sabota, alo espio... Mi pre nu pa dice; mi volu ergo; e mi habe zero fobo. 

MENTA-VOKA DE SIMONE
Ex poli centa anua homi de leuko racia panto-lo mu pa ki; mu pa destru;
minus-vide, stupidi. U ge-destru pa-tem zero-kron re-veni. U destru de u
pa-tem es u maxi mega krimi. U filo de pa-tem habe zero in komuni ko
politika orientatio. Simi panto humani aktivi u revolutio refere ad nukleo
de u traditio. Marx pa logi u-ci e an pa versi a plu traditio pa-tem per
sti u klasi-lukta u klavi de logi plu dinami de histori. 

MENTA-VOKA DE SIMONE
Post vikto id fu es nece de sto se de sti puni un anti-pe. Prende ab klu
ma. U-ci sio sti ma mali u rabi; e po-co, id sti ma rabi. 

CLOSON
Mi konfesi; mi ne puta de tu; eqa mi puta de plu hetero gina in generali;
qi es aktivi ko plu politika. Sed u-ci mixa de plu kosa feno sentimentali a
mi. Id es tipika de u femina menta. Ne este ofende. 

SIMONE
Mi ne este ofende. Sed, tu ski; id es eakti bi-ci komuni punktu qi stimula
u-ci opresi. Para-co, mi ne este ofende e mi sio amo reakti a tu. U sufere,
exempla, ex famina; de ali metri es ma mei tragidi de u sufere qi veni ex
no-pote de puta. 

CLOSON
Tu dice de u sofi bourgesi-pe. Tu ski; anti-co, pe nece vora, sed... 

SIMONE
Un usuali e paleo reakti. Un ergo-pe habe un anima simi tu e mi. An habe un
iso volu de lekto e puta. 

CLOSON
Plu ergo-pe volu ergo; boni ge-paga e zero stori. 

SIMONE
U-ci es racia doxo a plu ergo-pe. Mi doxo; id es fatuo qi ko plu konditio
de nu-di u certa klasi de ergo-pe gene pre-destina de ergo. Te es un
ergo-pe alo u pove agri-pe nece es un elekti de auto fantasi e ne es u
nece-ra te dura vive. 


Mero 5
CARMEN
Fe pa lose bio pre mi pa veni te ergo in fe kamera u-la matina. Poi, fe pa
gene prende ab... Epi fe kli; mi pa detekti mero ge-plika papira. Posi fe
pa tende bali id ab, sed mi pa tena id. Pe pa grafo id per manu. Mi ne pa
volu dona id ad ali-pe. Kron plu ami de fe pa veni in te prende ab plu-la
kosa de fe (plu duce-ra pa es plu bibli); mi ne pa dice a mu de u mero
papira. Id es u-mi. 

CARMEN
Un extremi de u-ci tragedi es: plu rabi-pe pote dice u veri kausa mu habe
ni u titula de u doci-pe ni u roba de un episkopa. Kausa plu-la persona qi
audi mu ridi e dice: "Mu es rabi; e u kontra habe veri". Seqe-c, zero-pe
audi a veri. 
Ne klu plu lekto-pe e skope-pe de Shakespeare ski po plu cent-anua; plu
drama-pe dice a [... text not readable here ...] voka, e seqe-co, [... text
not readable here ...] inteligi es suspici e panto-kron es ge-nexu ko rabi
alo perili no-norma... 
Veri, zero-pe amo plu ergo-pe alo plu pove agri-pe de habe inteligi. Qo
hetero mode pe sio pote komanda mu? Anti-co, si na dice de mu [... text not
readable here ...] ergo e agri klasi e ne simi "plu persona" na fu dura
meso-klasi e plu dogma tirani-pe. 
Mi pa tenta ko holo nu dinamo te lose mi rola iso bourgesi intelekti-pe. Mi
pa tenta de vive panto plu-la experie de qi mi pa grafo e dice. Kausa,
hetero-co, pe ne debi grafo alo dice de mu. Nu-di mi no-dura habe ali
dinamo; e mi qestio se qo sensa habe mi existe. Mi pote dice; mi pa filo
poli-pe qi pa es para mi; plu kamarada e plu fe-kamerada in na lukta. Mi
pote dice, mi pa tenta de filo mu, e te lase mi auto de filo. 

CARMEN
Mi dura ne logi u-ci folio. Posi lento, gradu per gradu mi fu ma logi id.
Mi ski id per memo, e plu-kron mi puta de id tem mi puri. 


Mero 6
MENTA-VOKA DE SIMONE
Filo es uno-ra fo gravi: per qi freqe tu loka auto bio in perilo, e u-la
bio de un hetero-pe. Tu akti id minus turba si ne mo alo bi persona uti
hetero simi u ludo-ra. 
U natura de filo, es funda u gravi volu de mo persona pro hetero persona.
Anti-co , u problema es, de re-ami ko tali u volu kon u-la de libe. Homi pa
du lukta kon u-ci problema ex pre mega tem. 
Seqe-co, u puta de cerka pro filo, te decide id es qo-ra, te vigi u
no-gluko existe, feno a mi de es perilo e supra-toto eqa akti iso un infanti. 
Plus-co, filo feno de tena klu ma kako perilo de si pe risko auto existe.
Ci es u perilo de esce u judika-pe de hetero humani existe si pe veri es
ge-filo. 
Suma-co, (qi mi dice solo pro mero konsili), na ne debi fuge ab filo; sed
pe debi ne cerka id, supra-toto, si pe es juve. Mi doxo; id es ma boni de
ne enkontra id. (filo) 

  x x x x x x x x x x x x x x x x x x x x x x x x x x x x x x x x x
 x x x x x x x x x x x x x x x x x x x x x x x x x x x x x x x x x x




