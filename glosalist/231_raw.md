---
authorName: Gary R Miller
canDelete: false
contentTrasformed: false
from: Gary R Miller &lt;justi.miller@...&gt;
headers.inReplyToHeader: .nan
headers.messageIdInHeader: PDIwMDMxMTE0LjE4MDM1Ni4xNTQ0LjAuanVzdGkubWlsbGVyQGp1bm8uY29tPg==
headers.referencesHeader: .nan
layout: email
msgId: 231
msgSnippet: 'JOKO Un paleo-an dice a juve andro:  Kron mi pa es juve, mi ergo ma forti
  de vi.  Plus mi pa habe solo mo libe-di tem meno.  Plus plu meno pa habe 40 di.
  U'
nextInTime: 232
nextInTopic: 0
numMessagesInTopic: 1
postDate: '1068852946'
prevInTime: 230
prevInTopic: 0
profile: .nan
replyTo: LIST
senderId: XBaqz2GaaeUE8wYntdPV__m6VoIvka9dqzhQ0EZTXgsDowy3P968wK63JsAOLwu9wV4q6JdZAvmXPb8nxIefjUH2YjCMHOz_wS8scg
spamInfo.isSpam: false
spamInfo.reason: '0'
systemMessage: false
title: U RUBI-KAPILA GREGA, ultima mero
topicId: 231
userId: 123051087
---

JOKO

Un paleo-an dice a juve andro:  "Kron mi pa es juve, mi ergo ma forti de
vi.  Plus mi pa habe solo mo libe-di tem meno.  Plus plu meno pa habe 40
di."



U RUBI-KAPILA GREGA, ultima mero

Mi moti u ge-prepara pistola epi akro de xilo teka; poste qi mi sta epi
genu.  Holmes pa klude u tegu epi ante de laterna e linqi na in fo
skoto--ta holo skoto; de qi mi pa gene experi nuli-kron.  Un odoro de
termo metali es la te dona a na u sura; u foto nu es la--ge-prepara te
salta ex ko subito.  A mi ko panto nervo; ge-face a punkta de atende, es
uno-ra; sti-tristi e sto-interese in u-la subito skoto e in u frigi,
humidi aero de u-la stora-ka.

"Mu habe solo mo fugi via."--Holmes dice ko susura.  "U-la es versi dia
domi in Saxe-Coburg publika-lo.  Mi spe; tu pa akti u ra; de qi mi pa
dice u petitio, Jones."

"Mi habe u detekti-pe ko bi polica-pe; qi atende ante ante-porta."

"Ka-co na pa klude panto fora.  Ko-co na nece tena silento e atende."

Qo speci tem feno es!  Ex kompara de plu nota po panto-ra, es solo mo
horo mo-penta minuta.  Anti-co feno a mi: u noktu es proxi a fini, ko-co
un aurora gene supra na.  Mi panto membra habe fatiga e rigi, ka mi este
fobo de muta loka.  Anti-co mi panto nervo pa gene prepara a maxi gradu
de excite, ko-co mi audi-pote habe ta kura; mi ne solo pote audi gentili
spira de panto ami sed pote ski u difere de u ma bato e ma masi spira de
mega Jones anti u pusi e tristi soni de u banka duce-pe.  Ex mi loka, mi
pote vide supra teka a pedi-lo.  Subito, mi oku gene u scinti de foto.

Proto, id es solo u debili spinta epi lito pedi-lo.  Po-co id gene longi,
a-kron id es u xanto line.  Po-co, minus ali monito alo soni, u fisu feno
gene aperi.  U manu gene vista--u leuko, proxi fe manu; qi palpa peri in
centra de pusi area de foto.  Tem mo minuta alo ma, u manu ko serpenti
digi tensio ex pedi-lo.  Po-co id gene apo iso subito, de id pa gene
vista.  Panto-ra itera es skoto excepti u solo debili spinta; qi monstra
u pusi fisu inter lito.

Anti-co id no-vista es brevi-tem.  Kon apo e skizo soni, mo ex plu lati e
leuko lito gene tropi epi latu e sti resta u qadra e lati kavita; dia qi
u foto de laterna ki.  Supra id margina u puri e feno-juve facia vide; qi
skope peri kon excite.  Po-co, ko manu epi ambi latu de kavita, id trakto
ana se a skapa-alti, po-co meso-soma-alti, a-kron mo genu gene moti epi
margina.  Seqe-kron an sta epi margina de kavita e trakto poste an un
asocia; facili-kine e pusi homo u proto, ko leuko facia e fo rubi kapila;
qi sta epi kefa.

"Es nuli-pe."--an dice per susura.  "Qe tu habe u cisela e plu saka? 
Turba!  Sti salta, Archie, sti salta!  Mi fu pugna!"

Sherlock Holmes pa salta ex e rapi u ki-in-pe per kola-ve.  Un hetero
merge se kata kavita.  Mi audi u soni de skizo textili, tem Jones tenta
kapti an vesti.  Foto dona scinti a tubi de pistola, anti-co Holmes casa
kefa-ve kade epi an karpu.  U pistola kade ko metali soni epi lito
pedi-lo.

"Es zero funktio, John Clay."--Holmes dice ko no-excite.  "Tu habe zero
fortuna."

"Mi vide u-ci."--un hetero dice ko forti non-interese.  "Mi doxo; mi ami
es imuni, anti mi vide; vi pa gene plu kauda de an extra-ve."

"Es tri andro; qi atende an proxi porta."--Holmes dice.

"O, veri, qe?  Feno, tu pa akti u-ci ra a fini.  Mi nece dice boni de
tu."

"E mi de tu."--Holmes reakti.  "Tu rubi-kapila idea pa es fo neo e
efekti."

"Tu fu itera vide tu asocia po brevi tem."--Jones dice.  "An es ma tako
de skende kata kavita de mi.  Simpli, tu tensio manu, tem mi fixa plu
manu katena."

"Mi dice u petitio; tu ne tange mi per tu no-puri manu."--na karcera-pe
dice, tem plu manu katena face u soni _klak_ epi karpu.  "Tu posi ne habe
u ski; mi habe regi hema in vena.  Plus sti u civili; kron tu dice a mi,
dice 'sinior' e 'place' panto-kron."

"U-ci feno gru."--Jones dice ko stare e ko pusi ridi.  "Alora, place,
sinior: qe tu ki supra; topo na fu pote sti; u vagona fero regi tu a
polica-do?"

"U-ci es ma boni."--John Clay dice ko kalma.  An kali kline se a tri na e
gresi ko no-soni in detekti polica-pe kapti.

"Veri, sr. Holmes,"--sr. Merryweather dice, tem na ki seqe mu ab
infra-ka--"Mi ne ski; per qo-mode u banka pote dona a tu gratia alo
re-paga.  Es zero dubi; tu pa detekti e gene vikto per fo perfekti mode
supra mo ex plu maxi tende tenta de klepti ab banka; qi pa gene acide tem
mi holo experi."

"Mi pa habe mo alo bi pusi ra te face eqa ko sr. John Clay."--Holmes
dice.  "Mi pa habe plu pusi ex-valuta kausa u-ci ra; de qi mi expekta; u
banka fu dona re-paga.  Ultra-co mi pa gene sati re-paga per u-ci; mi pa
gene un experi; qi es idio per poli mode, e per gene audi u fo
sti-interese stori de u Rubi-kapila grega."

"Tu fu gene logi, Watson;"--An dice un explika tem mana proto horo, tem
na sedi ko bibe-va de wiski ko soda para strata Baker--"Es perfekti klari
ex proto: u solo posi buta de u-ci subo grandi ra de u publika-nota de
u-ci Grega e de kopi un Enciklopedia nece es gene u-la ne-fo intelige
kambio-pe ex vista tem oligo horo singu di.  Pa es u sti-puta mode de
akti.  Anti-co, veri, es no-facili te sugesti u ma boni.  U mode, minus
dubi, gene sugesti a Clay genius menta per kroma de an asocia kapila.  U
tetra ponda singu setimana es u kapti-ma; qi pa nece trakto an.  U-la es
qo a mu; qi akti te gene plu kilo?  Mu dona u publika-nota, uno krimi-pe
habe u brevi-tem ofici-ka, e un hetero krimi-pe stimula; un homi tenta
gene un ergo.  Simul, mu gene u sucede; te face sura an es ab tem panto
mana de setimana.  Ex kron; mi pa audi; un auxi-pe pa volu ergo pro hemi
in-valuta, es klari a mi: an habe u forti stimula kausa face imuni u ra."

"Anti-co per qo-mode tu pa face u divina; u-ci es u stimula?"

"Si pa sio es plu gina in domi, mi posi gene un idea de simpli vulga
interese.  Anti-co u-la es ne in qestio.  Un andro komerci es pusi,
plus-co es nuli-ra in domi; qi posi dona un explika de tali komplexi
prepara.  Mu ex tali ex-valuta!  Ka-co nece es uno-ra ex domi.  Es qo? 
Mi puta de un auxi-pe hedo de fotografi e de an akti de kine ad-in
infra-ka.  Un infra-ka!  La es u fini de u-ci indika.  Po-co mi dice plu
qestio de u-ci misteri auxi-pe e detekti; an es mo ex plu maxi
minus-vista e maxi risko krimi-pe in London.  An akti uno-ra in
infra-ka--uno-ra; qi nece spende poli horo singu di tem poli meno.  U-ci
itera es qo?  Mi pote puta de nuli-ra, sed an face u kaverno ad hetero
domi.

"Mi pa puta ad u-ci, kron na ki te visita u loka de akti.  Mi pa sti
subito interese tu kron bate epi pedi-lo per baci.  Mi gene sura de qe un
infra-ka gene ma longi ad ante alo a poste.  Ne es ad ante.  Po-co mi sti
soni u tini-ru.  Akorda mi spe; un auxi-pe reakti.  Na pa habe plu turba,
anti-co na nuli-kron pa vide alelo.  Mi proxi ne skope an facia.  Mi volu
skope an genu.  Tu auto pa debi gene u ski; mu es tali ge-uti e ge-ruga e
ge-makula.  Mu dice de panto horo de fosi.  U solo resta ra es; mu fosi
de qo?  Mi ki ultra gono e vide; plu Civita e Sub-urba banka es para
alelo in na ami para-lo.  Mi este; mi pa akti u solve de problema.  Po tu
pa ki ad auto domi po koncerto, mi akti komunika a korta Skotlanda e a
proto-pe de banka duce-pe.  U-ci nu face u seqe; tu pa vide."

"Tu pa gene u logi; mu fu tenta u krimi tem u-ci noktu per qo mode?"--mi
dice u qestio.

Ben, po mu pa sti klude mu ofici-ka, u-la pa es un indika-ra; mu ne nu
este kura de sr. Jabez Wilson la.  Per hetero semani, mu pa akti fini de
mu kaverno.  Anti-co es fo nece: mu uti id ko tako, kaso id gene detekti
alo kriso gene apo.  U di-seti es ma gru a mu de ali hetero di, ka u-la
fu sio dona a mu bi di te fugi.  Kausa panto-ci, mi pa este un expekta;
mu fu veni tem u-ci noktu."

"Tu pa gene u logi ko kali!"--mi voci ko no-fikti mira.  "Feno es tali
longi katena, anti-co panto mero pa gene reali."

"U-la pa sti mi salva anti no-stimula."--an reakti ko hiao.  "Vani!  Mi
nu este; id ki proxi mi.  Mi bio gene spende per mo longi-tem tenta te
fugi ab plu norma ra de bio.  Panto-ci pusi ra dona a mi auxi te akti
u-ci."

"Ko-co tu pa dona boni a panto homi."--mi dice.

An moti ana plu skapa.  "Alora, posi, su-toto, u-ci habe u pusi
funktio."--an dice u logi.  "'Un homi es uno-ra, un akti es un holo
ra.'--Gustave Flaubert pa grafo u-ci a Georges Sand."

________________________________________________________________
The best thing to hit the internet in years - Juno SpeedBand!
Surf the web up to FIVE TIMES FASTER!
Only $14.95/ month - visit www.juno.com to sign up today!

