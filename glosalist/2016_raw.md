---
authorName: Gary Miller
canDelete: false
contentTrasformed: false
from: Gary Miller &lt;gmillernd@...&gt;
headers.inReplyToHeader: .nan
headers.messageIdInHeader: PENBR2JLaUxxUHJaSmprWHlmVGQxQVhkPWNKUHg2TDNRPURyWnRhT0g3ZWQ0Rk9FTmdld0BtYWlsLmdtYWlsLmNvbT4=
headers.referencesHeader: .nan
layout: email
msgId: 2016
msgSnippet: '[11] Ko:  (Kine a Nanki-Pu.) O, sti-simpati ami, mi veri este penite
  de tu. Nank:  Grati, ami.  Mi este sura; tu este tali. Ko:  Tu logi; mi es minus
  auxi. '
nextInTime: 2017
nextInTopic: 0
numMessagesInTopic: 1
postDate: '1312752857'
prevInTime: 2015
prevInTopic: 0
profile: tweety08092002
replyTo: LIST
senderId: DtQM36FqYPuMCvby1SywkWWXV_x_-oNnHfPrXQayiZelf9K9N-l1UWK6CHoCURXLNdrQdUXV4KkCiexOeH3h-BP6Jz0ZtHMg
spamInfo.isSpam: false
spamInfo.reason: '12'
systemMessage: false
title: Mikado 11
topicId: 2016
userId: 486875979
---

[11]

Ko:  (Kine a Nanki-Pu.) O, sti-simpati ami, mi veri este penite de tu.

Nank:  Grati, ami.  Mi este sura; tu este tali.

Ko:  Tu logi; mi es minus auxi.

Nank:  Mi logi u-ci.

Ko:  Mi ne pote puta de ali ma turba ra, de pe lose u game kron ultima
kron.  Anti-co tu ne fu este u minus de game-- tu fu veni a game de
mi.

Nank:  U-ci es veri gluko ex tu, anti-co u-ci es no-posi.

Ko:  Tu habe qo semani?

Nank:  Mi ne fu pote bio minus Yum-Yum.  Nu-di mi fu akti apo-bali.

Ko:  No, no.  Sti pardo.  Mi ne pote lice u-la.

Nank:  Kausa qo?

Ko:  Kausa tu habe un akorda de gene morta per manu de Publika Cide-pe
po mono meno!  Si tu cide se, qo-ra fu acide de mi?  Kausa-co mi fu
nece gene cide vice tu!

Nank:  Sura feno es tali!

(Pu-Ba kine a skeni.)

Ko:  Ben, senior Urba Cefa, nu es qo?

Pu:  U Mikado ko panto servi-pe veni a civita, e fu es ci po deka minuta.

Ko:  U Mikado!  An veni tende sti sura; an komanda gene ple!  (A
Nanki-Pu:)  Ben, sti logi.  Tu ski; u-ci gene es importa.  Un akorda
es un akorda, akorda-co tu ne debi sti frustra plu mode de justi per
cide se.  Iso un honora e gentili andro, tu debi no-famo morta per
manu de Publika Cide-pe.

Nank:  Kausa-co, veri boni, sti apo mi kefa.

Ko:  Qe nu?

Nank:  Sura, imedia.

Pu:  Per peleki!  Peleki!

Ko:  Mi boni senior, mi ne es prepara de imedia akti u cide de un
andro.  Sti logi, mi pa zero-kron cide klu u diptero!

Pu:  Anti-co iso Cefa Lega-Cide-pe--

Ko:  Mi boni senior, iso Cefa Lega-Cide-pe, mi debi apo an kefa po
meno.  Mi ne nu es prepara.  Mi ne ski u mode.  Mi fu gene plu sko.
Mi fu proto per u mikro rode zoa e du ergo dia panto zoa, a-kron mi
gene u sko de kornu-pe bi.  Sti logi, tu ne doxo; iso u simpati homi,
mi sio cepti u profesio Cefa Lega-Cide-pe, si mi pa puta; plu debi es
simpli no-nece?  Mi ne pote cide tu.  Mi ne pote cide ali-ra!  Mi ne
pote cide ali-pe!  (Lakrima.)

Nank:  Sti logi, mi sti-simpati homi.  Panto na nece uno-kron akti plu
no-gluko ergo.  Seqe-co u-ci es qo?  Si mi ne este turba, kausa qo tu
nu este?  Sti memo; tu debi akti u-ci po brevi alo longi.

Ko:  (Subito salta.)  Qe debi?  Mi doxo, u-ci ne es sura!

Nank:  Tu puta qo?

Ko:  Tende qo mi debi cide tu, tem grafo u deklara; tu pa gene cide,
es iso boni?  Ci es poli testi-pe: Cefa Judika-pe, Milita-Navi Cefa,
Arme Cefa, Sekretari de plu Intra Negoti, Proto Cefa de Tresora e
Polica Cefa.

Nank:  Anti-co mu es topo qo?

Ko:  Mu es la.  Panto mu fu dice jura de u-ci, qe?  (A Pu-Ba.)

Pu:  Qe mi logi; panto fo-arki ofici-pe na de krati nece sto honesta
se, tende face sura tu sekuri?

Ko:  Sura tende.  Tu fu gene u kako ofere, iso freqe.

Pu:  Qe u-ci ofere es imedia valuta, alo kron certa datu?

Ko:  Id fu es u negoti de imedia valuta.

Pu:  (A latu:)  Ben, u-ci fu es u puni.  (Voci:)  Veri boni.  Sti
elekti de tu fikti, po-co mi fu dice u testi de id.  (A latu:)  Amusa!
 Qe tu amo u-ci, mi famili bombasti?

Nank:  Anti-co mi dice a tu; mi bio minus Yum-Yum--

Ko:  O, Yum-Yum, Yum-Yum!  Ne de Yum-Yum!  A ci, bali-pe (a Pu-Ba),
sti kine e duce Yum-Yum a ci.  (Pu-Ba kine ab skeni.)  Prende Yum-Yum,
e gene u game ko Yum-Yum.  Simpli sti kine ab ci, e zero-kron re-veni.
 (Pu-Ba ko Yum-Yum kine a skeni.)  Ci es fe.  Yum-Yum, qe tu habe
excesi aktivi?

Yum:  Ne excesi.

Ko:  Qe tu habe penta libe minuta?

Yum:  Ja.

Ko:  Kausa-co sti kine ko senior Religio Cefa de civita Titipu.  An fu
imedia sti game vi.

Yum:  Anti-co mi fu gene ankora-bio in-tera--

Ko:  Sti-logi.  Ne dice plu qestio, anti-co sti un aktivi, mi dice a
tu, po-co Nanki-Pu fu sti klari panto-ra.

Nank:  Anti-co mono minuta--

Ko:  Ne kambio plu planeta!  U Mikado nu veni, minus dubi tende sti
sura u ski, qe mi pa akti an deklara.  Plus-co, si an detekti bio tu,
mi fu have mega no-facili de klari ad an; mi pa apo tu kefa.
(Nanki-Pu e Yum-Yum, Pu-Ba seqe mu, kine ab skeni.)  Forti proxi ad
u-la, kausa an nu veni.  (Ko-Ko kine ab skeni.)

