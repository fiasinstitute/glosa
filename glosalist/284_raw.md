---
authorName: Robin Gaskell
canDelete: false
contentTrasformed: false
from: Robin Gaskell &lt;drought-breaker@...&gt;
headers.inReplyToHeader: PGJ2ZTRmdCtrZGplQGVHcm91cHMuY29tPg==
headers.messageIdInHeader: PDUuMi4wLjkuMC4yMDA0MDEzMTIyNTUwMi4wMjRiMDZmMEBwYWNpZmljLm5ldC5hdT4=
headers.referencesHeader: .nan
layout: email
msgId: 284
msgSnippet: Saluta Plu Amika, ... Mi logi ke Mario ci monstro un uti de bi Glosa e
  Esperanto de dice u homo histori. E plus, an veni ex u skience de puta-me te investiga
  u
nextInTime: 285
nextInTopic: 293
numMessagesInTopic: 4
postDate: '1075551216'
prevInTime: 283
prevInTopic: 282
profile: .nan
replyTo: LIST
senderId: YEVW28X6Vv0xv90URnmfJCFIXc1o-HY61J7E4HJaFa357DJlT9Rlm4uwwUYJh8nyDNmxX7mmq_SIjOZf3KqhpSUQgvza9H4r6_Byy2TIKwm8ABiolw
spamInfo.isSpam: false
spamInfo.reason: '0'
systemMessage: false
title: 'Re: [glosalist] Angeli'
topicId: 282
userId: 147970330
---


Saluta Plu Amika,

At 05:32 PM 1/30/04 +0000, Mario Montijo pa grafo:
>Angeli
>Holo tem, kron lose bio boni infanti, angeli de teo kata epi geo,
>prena u morta infanti inter an braki, ge apri an mega plu leuko
>ptero, vola epi panto loka kui (qi) infanti pa ami e kolekti holo
>manu de plu anto, kuod (qod) ge fero a teo, kausa id u la ge maxi
>anto de epi geo. Teo prenas holo anto ab an kordi, sed u la anto, kui
>(qi) es de an u ma karo, an dona osku e kausa u ci id cepti voka e
>pote ge membra de u mega hedo koro.

Mi logi ke Mario ci monstro un uti de bi Glosa e Esperanto de dice u homo 
histori.

E plus, an veni ex u skience de puta-me te investiga u munda de ge-skema 
lingua.

Durante mega tem, mi pa puta ke plu persona; qi promoti un idea de munda 
komunita per un uti de plu puta-me, fu, plus, logi ke na nece habe u 
lingua; gru ko teknologi te face plu puta-me uti-ple pro munda komunika.

Mi kredi Mario habe u-ci logi.  So, mi vo komenta koncerne u-ci monstro de 
plu bi lingua.  Posi Glosa e Esperanto eqa u bi final-isti intra u 
brevi-lista pro u-ci signifi funktio.

Sed, intra u-ci competi, mi vo qestio oligo de Mario metode.
Si na monstro Glosa e Esperanto, iso mu kompare, u-la es mo ra; sed mi puta 
na debi sio uti u norma Glosa pro u-ci exercisa.
Alterno-co, si na fu kausa plu muta ad un uti de Glosa, u-ci es u difere 
ra.  Mi kredi ke plu bi ra ne ki alelo.

Bi u kompara de difere ge-skema lingua, e posi muta a Glosa, eqa plu veri 
line de recerka pro Glosa, sed no to u mo tem.

So, mi dona qestio a Mario te akti boni skientia, e te recerka mo hipotesis 
to u tem.

Un 'angeli' pa elide plu hifon, re-loka u litera 'q' ko plu litera 'ku', 
dona u xeno uti a 'ge', e omiti un 'n' pre plu verbi; qi habe u vokali iso 
mu prima litera.

U lingua pa este fo boni, sed, tristi, mi ne logi u mega mero de u 
histori.  U poeti es u fo kali idea, sed u "lingua de plu flori" ne dona 
semani intra mi menta.

Ex plu-ci raisona, mi kredi ke u-ci longi histori, de un ergo de plu 
angeli, ne don a plu persona; qi du gene sko de Glosa, u korekti idea de u 
lingua.

Mi sugere ke Mario uti plu ma brevi exempla de plu-ci lingua, e so, permite 
ma responde ex plu hetero Glosa-pe.   Plus, mi vo komenta: poeti lingua 
kausa mega ma dificili pro plu grafo-pe de norma lingua; il es no ero in 
grafo poeti, sed pro u lekto-pe de gene u semani; qi u grafo-pe tende, an, 
u poetti-pe, nece uti ma abili-ra de kron grafo simpli lingua.

Nece, mi adi: mi ne akti kontra u spiritu de Teo.  Plus, mi vide un ergo, 
de fero u ge-skema lingua in u munda kumuni, iso u spiritu akti.  Mi logi 
ke tu grafo de plu angeli, ka mu es proxi tu kardia.  Ko-co, mi sugere ke 
tu praxi un arti de grafo Glosa a-tem tu ski ke tu habe u ge-acepta uti de 
id, pre tu dona u histori de plu angeli.  To u tali tem, tu histori fu ki, 
direkti in u kolekti de plu Glosa histori - sine disputa.

Saluta,

Robin Gaskell 



