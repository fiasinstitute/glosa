---
authorName: justi.miller@juno.com
canDelete: false
contentTrasformed: false
from: justi.miller@...
headers.inReplyToHeader: .nan
headers.messageIdInHeader: PDIwMDMwODA4LjIxMjUyNC4xNzQ4LjAuanVzdGkubWlsbGVyQGp1bm8uY29tPg==
headers.referencesHeader: .nan
layout: email
msgId: 174
msgSnippet: U VIAGIA DE NAVI /BOUNTY/ mero 3 Ci-kron mu [plu insula-pe] proto bate
  lito anti lito; per qi plu navi-pe gene ski; plu insula-pe volu akti viole anti
  mu.  Plu
nextInTime: 175
nextInTopic: 0
numMessagesInTopic: 1
postDate: '1060399522'
prevInTime: 173
prevInTopic: 0
profile: .nan
replyTo: LIST
senderId: L0Uf5_t9tHqPy0KvMnsK3Y6leFcFt4nA3m7dgqK3SK_sNGAulbLe6BoRonRsL6_WAKEa0suJD8QYd2e5
spamInfo.isSpam: false
spamInfo.reason: '0'
systemMessage: false
title: U viagia de navi /Bounty/--mero 3
topicId: 174
userId: 123051087
---

U VIAGIA DE NAVI /BOUNTY/
mero 3

Ci-kron mu [plu insula-pe] proto bate lito anti lito; per qi plu navi-pe
gene ski; plu insula-pe volu akti viole anti mu.  Plu navi-pe akti ko
tako te gene panto-ra ad-in navi, ko-co panto-pe excepti mo; ge-nomina
John Norton, gene sucede de veni.  Plu insula-pe pa ki ko tako anti u-ci
sti-simpati andro e cide an per lito.

Panto-pe in navi ki a mari kon holo tako, anti-co mu gene subito fobo
kron detekti; plu insula-pe es seqe mu in plu kanoe; ex qi mu re-proto u
viole.  Poli navi-pe pre-kron gene noku per lito, ko-co mu habe zero mode
de alexi se.  Kron fini, mu bali plu vesti ex navi.  Panto-la stimula; u
anti-grega sto ki te kolekti mu.  Po noktu-veni, mu linqi u casa e ki
versi litora.

Panto navi-pe ci-kron dice a kapitana Bligh u petitio; an duce na ad
England.  Anti-co an dice a mu; posi es zero spe de auxi, a-kron mu ki a
Timor--u 2400 kilometra tele--e, si mu volu ki a la, mu fu nece este sati
per 30 grama pani e mo tasa aqa singu mo di.  Panto mu imedia dice akorda
ad u-ci ratio de sito e face u fo severi jura; ne apo se ab u-ci promise;
este sati per u-ci pusi qantita.  U-ci pa gene acide cirka meno penta di
bi.

Po u-ci akorda gene face, plu navi-pe face sistema u navi.  Plu andro
divide se akorda plu vigi-tem, ko-co mu ki ab infra tako ge-face veli.  U
piro-rubi heli ki ana di tri, para-co u-ci es u norma sema de mali meteo
e face ple plu minus-spe ge-linqi-pe ko neo fobo.  Po mo alo bi horo, es
forti venti, ko-co u mari ki ta alti; mu veli es no-funktio inter undu. 
Mu ne pote tenta fixa id kron epi akro de mari, ka aqa tako ki in trans u
poste de navi, plus-co mu nece apo aqa per panto dina.

Plu pani es in plu saka e habe u maxi mega risko de gene sapro kausa aqa.
 Mu nece jekti u qantita de korda e plu hetero veli ex navi plus panto
vesti excepti plu-la; mu habe epi se, te face ma levia u navi.  Po-co mu
face vaku u xilo-pe teka e moti plu pani ad-in id.  Panto mu este fo aqa
e frigi, ko-co mo spatula rum gene dona a singu mo homi ko mo qarto de
Artokarpus frukti; qi es ta mali; mu proxi ne pote fago id.  Anti-co u
kapitana habe anti panto risko u forti decide te tena un akorda; mu pa
face, e te face; plu stora dura tem okto setimana.

Tem di meso, u mari ki klu ma alti.  Tem noktu, u meteo gene fo frigi. 
Anti-co mu ne habe u spe; sto apo aqa tem mo minuta, anti-co mu poda e
braki es no-este kausa fatiga e aqa.

Tem mana, mo spatula rum gene dona a panto-pe, plus-co penta pusi koko
gene divide homo vora, ko-co panto-pe gene sati.

Po u venti pa gene apo, mu skope plu pani e detekti; u mega qantita de id
pa gene fungus e sapro.  Anti-co klu u-ci gene stora e gene uti ko kura. 
U navi ci-kron es proxi oligo insula, anti-co mu este fobo de ki epi
litora, ka plu insula-pe fu posi akti viole anti mu.  Onto in vista de
tera; topo mu sio posi face re-ple mu stora de sito e gene relaxa, dona
adi a non-hedo.  Tem uno mana, mu kapti u piski e gene hedo de mu boni
fortuna.  Anti-co, tem tenta moti id ad-in navi, id gene lose.  Mu itera
nece este sati per ge-noku pani e per pusi qantita aqa.

Mu es fobo ge-presa kausa minus de spaci e nece face sistema; hemi mu
qantita debi kumbe se epi funda de navi alo epi teka, tem plu hetero homi
sedi e skope.  Mu pode e braki gene ta rigi kausa dura aqa e kausa spaci
te moti mu; po oligo horo somni, mu proxi ne posi moti se.

Cirka meno penta di seti, mu ki ultra plu insula; u kapitana puta Fiji. 
Bi mega kanoe sti ki e ki seqe uno-tem, anti-co, tem di meso, mu linqi u
casa.  Es mega pluvi tem u-la di, ko-co panto-pe in navi fo tenta kapti
aqa.  Mu habe sucede de kresce u stora a 120 litra, para-co mu habe sati
bibe proto-kron po gene plankto.  Anti-co u pluvi face fo frigi e
non-hedo mu, ka mu habe zero sika vesti.  Tem seqe mana, mu pa fago 45
grama sui karni, u spatula rum, u tasa koko lakti e 30 grama pani homo
mana vora; qi es sub mega vora a mu.

Tem mo-penta sti-fatiga di e noktu de minus-sto pluvi, mu dura uno-tem in
sti-fobo tempestu ko bronto e flasc e inter sti-mira mari; ge-bate a muta
a afro ko viole per tako e subito venti ko solo non-hedo ratio de pani e
aqa te tena ge-fixa soma e psiko.

Tem u-la pluvi e tempestu, u pusi somni; mu pa gene, solo dona adi a mu
no-gluko, excepti u pusi-tem no-memo; qi ki a mu, ka mu nece kumbe se in
aqa epi funda de navi ko zero tegu excepti plu peti nefo supra mu.  U
kapitana dice u konsili; mu tortu plu vesti ko mari aqa; mu detekti, qi
face mu este fo ma termo uno-tem.

Tem meno penta di mo-seti, panto-pe habe pato e dice protesta de mega
algo e voci petitio de ma sito.  Anti-co u kapitana nega ma-mega mu ratio
sed dona a mu u pusi qantita de rum.

A di bi-tetra, mu fugi ante agrio mari; qi ki trans meso e poste de navi
e qi face; mu dura apo aqa.  Oligo mu feno ma de hemi morta kausa famina,
anti-co zero-pe este suferi kausa dipso, ka mu pa gene ta mega aqa dia
derma.

U gluko mana gene proto tem di bi-penta, kron mu vide un heli po 15 di e
pote fago mu pusi ratio ko ma gluko e termo.  Tem di meso, es poli avi;
ge-nomina "bubi" e "nadi"; qi gene vide tele ab tera zero-kron.  U
kapitana kapti u-la fortuna te skope u stato de mu pani, ko-co an
detekti, si mu ne uti ultra mu ratio, es sati te dura tem bi-nona di,
po-co mu spe; mu gene veni a Timor...

________________________________________________________________
The best thing to hit the internet in years - Juno SpeedBand!
Surf the web up to FIVE TIMES FASTER!
Only $14.95/ month - visit www.juno.com to sign up today!

