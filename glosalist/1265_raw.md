---
authorName: Gary R Miller
canDelete: false
contentTrasformed: false
from: Gary R Miller &lt;justi.miller@...&gt;
headers.inReplyToHeader: .nan
headers.messageIdInHeader: PDIwMDkxMjE5LjExMjUyMi4zMTk2LjAuanVzdGkubWlsbGVyQGp1bm8uY29tPg==
headers.referencesHeader: .nan
layout: email
msgId: 1265
msgSnippet: 'T R E S O R A   N E S I A ex Robert Louis Stevenson ge-brevi e ge-Glosa
  ex Gary R. Miller MERO TETRA:  U BLOKA-FRAGMA 19.  UN HISTORI GE-DURA EX JIM HAWKINS:'
nextInTime: 1268
nextInTopic: 0
numMessagesInTopic: 1
postDate: '1261243521'
prevInTime: 1264
prevInTopic: 0
profile: tweety08092002
replyTo: LIST
senderId: DdxMNImbc2YxhGJeoD30TUMoGZJKnkTnQ3y2o6zXoyAzPcWZFeNdi6j-5S3fck7acZ0EiLiWc8TFvtIEABUUEL8MLH9XHyHnSezlGg
spamInfo.isSpam: false
spamInfo.reason: '12'
systemMessage: false
title: Tresora Nesia 19
topicId: 1265
userId: 123051087
---


  T R E S O R A   N E S I A

  ex Robert Louis Stevenson

  ge-brevi e ge-Glosa ex Gary R. Miller

 MERO TETRA:  U BLOKA-FRAGMA

19.  UN HISTORI GE-DURA EX JIM HAWKINS:  U FORTI-LO IN BLOKA-FRAGMA

 "Plus-co, kron vi volu Ben Gunn, vi ski, qo-lo vi pote detekti an.  Qe
tu ne fu lose u memo?"

 Kron an gene rupti kausa forti fono, po-co u bola ex kanona veni, tem
skizo dia silva e kade in arena a cirka tri-ze metra, ab topo na sta. 
Tem seqe horo, freqe fusili seiso u nesia, plus-co poli buleta du krasc
dia silva.  HISPANIOLA resta la, topo na pa lase un ankira; anti-co es un
"Hedo Roger"-- u melano insignia de panto pirata-- qi venti-moti ab id
akro.

 Mi a fini doxo, mi pote kine a bloka-fragma.  Po brevi tem, mi dice auto
histori e proto vide peri mi.  Plu klina de monti e holo intra de
bloka-fragma es vaku de dendro te pa tekto u domi, ka-co na pote logi
kausa panto trunko, tali boni e alti dendro-fa pa gene destru.  U frigi
vespera venti du face plu sibila fono dia panto lakuna de u-la ruga domi
e spora u pedi-lo per dura pluvi de mikro arena.  Si pe sio lase, na
non-aktivi sedi, panto na gene tristi, anti-co Kapitana Smollett ne es
tali antropo de u-la.

 Medika-pe dice, "Faktu, un antropo, qi pre morda plu ungu tem tri anua
topo deserta nesia, Jim, ne feno es sani antropo per psiko mode homo tu
alo mi."



 Panto stora-ra es ta no-sufici, na fu gene no-sati e nece cede ad
anti-pe, ante kron auxi fu veni.  "So," Medika-pe adi, "si na ne fu gene
ge-fusili pre u-la, mu fu este un hedo de eko in mega navi."

 "Insignia de akorda!" mi audi, uno-pe dice, e imedia po-co per voci de
surprise, "Sura es Silver!"
____________________________________________________________
Weight Loss Program
Best Weight Loss Program - Click Here!
http://thirdpartyoffers.juno.com/TGL2141/c?cp=YKfXXf8eZfTxS0C-piWWIwAAJ1DcCzXl_3TfjnPX-G4hLylnAAYAAAAAAAAAAAAAAAAAAADNAAAAAAAAAAAAAAAAAAAEUgAAAAA=

