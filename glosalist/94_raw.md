---
authorName: Robin Gaskell
canDelete: false
contentTrasformed: false
from: Robin Gaskell &lt;drought-breaker@...&gt;
headers.inReplyToHeader: .nan
headers.messageIdInHeader: PDMuMC4xLjMyLjIwMDMwNjI1MDkzOTUxLjAwNzBkYTRjQHBhY2lmaWMubmV0LmF1Pg==
headers.referencesHeader: .nan
layout: email
msgId: 94
msgSnippet: Mi Karo Amika, Mi nu komence u seri de posta ko Glosa gramatika iso u
  subjekti. Glosa Gramatika - Introduce TETRA REGULA EX RON CLARK 1. Basi strukture
  de plu
nextInTime: 95
nextInTopic: 0
numMessagesInTopic: 1
postDate: '1056497991'
prevInTime: 93
prevInTopic: 0
profile: bliminus_107_ssaass
replyTo: LIST
senderId: jUA-M6lqZ9PvyDqEpFnxAjSM2dZs_RFMYW9Bv-SFyHR74dvsRbvOvWkD2uPnyOYkW3O0JefTWbNxkOEaXTvqxMHw7z9inJdnZ5WaNdRakGiZ98ZXYA
spamInfo.isSpam: false
spamInfo.reason: '0'
systemMessage: false
title: Simpli Gramatika - Introduce
topicId: 94
userId: 147970330
---

Mi Karo Amika,
  Mi nu komence u seri de posta ko Glosa gramatika iso u subjekti.
                Glosa Gramatika - Introduce

TETRA REGULA EX RON CLARK  
  1. Basi strukture de plu frasa: SUBJEJTI - AKTI - OBJECTI.
  2. U verbi modidfi u seqe verbi.
  3. Ali verbi pote funktio - ko rationa - iso ali mero de voka.
  4. U verbi eqa u concepa-centra: id semani intra u frasa gene ge-dona ex
id partikulari funktio; qi veni ex id loka intra u minor-grega.

PLUS
  5. Intra plu frasa il es plu minor-grega e plu major-grega simi boni-ge-
uti England-lingua.
  6. Ka plu verbi habe nuli flexi, u sensi de plu verbi - intra mu plu
grega - veni ex un ordina de plu verbi. (Vide plu Regula 1. e 5.)
  7. Te modifi u semani de plu Akti-Verbi e plu Nomina-Verbi Glosa habe plu
Modifi-Verbi: u homo verbi pote modifi bi A-V e N-V.

PLU NOTA: i. R. Clark pa dice ke England-lingua habe u maxi boni frasa
struktura; so, bene-ge-grafo Glosa pote gene ge-traduce tanto verbi per
verbi in clari England textu.  Anti-co, uno-pe ne traduce u majorita de uti
de England-lingua in Glosa, ka poli de id uti freqe habe mali forma.
         ii. Vario Glosa verbi pote gene ge-brevi a bi litera; ge-adi, ko
hifen, ad u fini de u verbi mu modifi.  Plu ge-adi brevi forma muta u
semani, so u ge-kompositi verbi habe u funktio de u brevi-forma.
        iii. Iso tu skope, il es u solo mo kontra-exempla de nuli flexi ..
qi proba u regula .. e u-ci koncerne Pasivi Voka.  Ci, ~ge-~ (ex gene) gene
ge-loka to u fronta de un Akti-Verbi. (--> un apare de O-V-S)
         iv. Te dona facili de dice, intra Glosa, na adi 'N' ad un 'U' kron
u seqe litera eqa u Vokali; plus, na pote elimina u fini Vokali ex u verbi,
kron u seqe verbi habe u Vokali iso id prima litera.

E
  A. Glosa habe u fo simpli gramatika; qi veni ex un ordina de plu verbi.
Uno-pe pote imagina: il es u no-vide struktura; in qi plu verbi gene
ge-loka - akorda mu funktio.  U-ci idea deskribe Glosa iso u Pre-Skribe
lingua.
  B. Ka Glosa habe nuli flexi (excepta ~ge-~), na pote define id gramatika
iso "Sintaxi Ge-basi." ... U gramatika de England-lingua habe 50% S G-b.
  C. Elipsi, un elimina de no-necese verbi, existe intra Glosa.  So,
klu-co, na pote uti plu fo brevi minor-grega; ex qi vario verbi es apo;
sed, si plu-ci ge-apo verbi pote gene ge-imagina, u frasa habe korekti -
sed sio es no-literari.  E, so dice, an ki (ad an) domi.
  D. Il es u tensio intra u lingua inter un idea de u fo brevi vokabulari
ko solo mo verbi pro singu koncepa .. e un idea ke plu-pe sio vo uti boni
stilo iso mu uti Glosa.  Bi mode habe acepta.  Plura-pe vo uti u maxi-brevi
forma ko id excesi itera, tem plu hetero persona volu prefere de uti u ma
relaxi, deskribe forma de u lingua - uti plu sinonima te evita no-nece
itera.  Bi mode eqa boni Glosa: u difere es intra u karactera de plu grafo-pe.
 
FINI
  Bi koncepa koncerne lingua eqa "Un Universali Sintaxi" de N. Chomsky, e
un idea de kogita uti u partikulari lingua.  Qod nexu plu-ci idea es ke u
juve cerebra tena u holo gradu de plu posi sintaxi, sed iso u persona
kresce, mu gene sko de solo plu mero de sintaxi; qi habe aplika intra mu
natia lingua.  So mu puta uti solo u ge-limita faski de plu sintaxi regula,
e mu kogita uti u-ci pusi subo-faski de un posi, universali sintaxi - logi
ke holo-pe puta e dice uti u-ci homo faski de regula e  verbi.  Mi kredi ke
Glosa, de holo plu inter-lingua, veni ma proxi u-ci Universali Sintaxi, e
kombina plu elimenta de simpli, skientia e poesi in u maxi boni mixa-ra.

  -- -- -- -- -- -- -- -- -- -- -- -- -- -- -- -- --
  Seqe: plu simpli frasa struktura.

Saluta,

Robin Gaskell
  P.S. U-ci grafo-ra eqa u situa iso mi vide id.  U grafo-ra es aperi pro
diskursi, sed, mi kredi, pusi sio es ge-muta.  Iso singu lingua, Glosa, si
ge-adopta, fu muta ko uti.  Anti-co, to u-ci punkta de id developo, mi logi
ke id sio debi gene ge-dice e ge-grafo uti id presenta forma.  Qod Glosa
nece habe nu, es u kompleti faski de diktionari, e gru bibli e hetero media
de instru ... nuli ma developo de u lingua alo id vocabulari.
  To help with usage, I use:-
     _GLOSA 6000 - 6000 Greek and Latin Words and Roots_, 1992, Glosa
     Download (144pp) Glosa Internet Dictionary (GID): English - Glosa, 
         2000, Glosalist [now updated on Marcel's website]
     Greek dictionary
     Latin Dictionary 
     & common sense, inherent language ability, and the idea of Chomsky's
         "Universal Language" 


