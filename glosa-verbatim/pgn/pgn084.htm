<!DOCTYPE HTML PUBLIC "-//W3C//DTD HTML 4.01 Transitional//EN"
   "http://www.w3.org/TR/html4/loose.dtd">
<HTML>
<HEAD>
	<META HTTP-EQUIV="CONTENT-TYPE" CONTENT="text/html; charset=iso-8859-1">
<TITLE>Plu Glosa Nota numera 84</TITLE>
<LINK rel="shortcut icon" type="image/x-icon" href="../favicon.ico">
	<META NAME="AUTHOR" CONTENT="Wendy Ashby">
</HEAD>
<BODY LANG="en-US" BGCOLOR="#FFFFFF" TEXT="#000000" LINK="#0000ff" VLINK="#800080">

<!-- ************************************************************ -->
<TABLE align="Center" BORDER="2" WIDTH="70%" CELLSPACING="0" CELLPADDING="10"
  BGCOLOR="#FEFEAC">
<COLGROUP><COL></COLGROUP>
<TR>
<TD align="center">
<H1>Plu Glosa Nota
<IMG src="../pic/g18s031.gif" alt="[Glosa logo]" width="83"
  height="91"> 
</H1>
<BR>
<BR>
Published by Glosa Education Organisation (GEO) Reg. charity
no.&nbsp;298237<BR>
P. O. Box&nbsp;18, Richmond, Surrey, TW9&nbsp;2GE Britain
</TD>
</TR>
</TABLE>
<BR>

<TABLE BORDER="0" WIDTH="100%" CELLSPACING="0" CELLPADDING="0">
<COLGROUP><COL><COL><COL></COLGROUP>
<TR>
  <TD align="left">Numera&nbsp;84</TD>
  <TD align="center">&nbsp;Mai&nbsp;/&nbsp;Juni&nbsp;2001&nbsp;</TD>
  <TD align="right">ISSN&nbsp;0265-6892</TD>
</TR>
</TABLE>
<HR>
<!-- ************************************************************ -->


<A NAME="bi"></A>

<H2> Bi sti mira-andro de Glosa </H2>
<!-- ========================== --> 

<P>U nati de Glosa pa habe bi duce andro. <BR>
1) Profesora Lancelot Hogben; qi pa proto u-ci internatio auxi lingua
  e <BR> 
2) Ronald Charles Clark; qi pa kontinu developo id e proto publika id
peri Gaia. </P>

<P> Tem plu pre meno mi pa gene petitio ex oligo Glosa-ami pro ma info
de plu bio, plu interese e karakteri de bi-ci sti mira andro; ci es
oligo nota pro plu-la pe qi ne pa ski alo Hogben alo Clark. </P>
<BR>

<A NAME="hogben"></A>

<H3> Profesora Lancelot Hogben </H3>
<!-- ========================= --> 

<P align="center">
<IMG src="../pic/pgn084_01.jpg" border="0" width="136" height="212"
    alt="[pikto de Hogben bibli]"> 
</P>

<P> Profesora Lancelot Hogben pa gene nati Decembra 9, 1895; plu
parenta pa nima an po Metodisti religio doci-pe u Reverend Lancelot
Railton.  Plu parenta famili pa veni ex orienta Kent; kron Hogben pa
gene nati mu pa eko Southsea proxi Portsmouth epi austro litora de
England.  Tem 1907 u famili pa ki a neo eko-lo in Stoke Newington.  An
pa habe tri sorori e bi fratri.  Plu parenta pa dona mega tem e energi
de plu religio doci aktivi; mu pa dice plu famili preka singu matina e
vespera; e u juve Hogben ne pa lice visita plu domi de ali sko-do ami
qi ne pa akorda ko an famili religio.  An pa ki a sko-do in
Tottenham. </P> 

<P> Kron an pa habe mo-tetra anua Hogben pa sufere skarlatina (scarlet
fever); e ka-co, ne pa lice ki in sko-ka un holo sko anua-tem.  An pa
gene qarantina in sko-do bibli stora-ka; mega-mero u-la tem an pa
amusa-se per lekto plu bibli la.  Mo bibli pa es de doci aritmetika;
e pro prima kron, u-ci bibli pa sti klari ad an u logika de plu algoritma;
pre an pato-tem Hogben pa es proxi infra gradu de an klasi; po pato-tem,
an pa es akro id; plus-co, an pa face u gravi detekti - u mode de
doci se! </P> 

<P> Po-co, Hogben pa proto spende mega tem in bibli-do; an pa lekto plu
bibli de naturali Histori, poesi e literatura.  An pa decide de esce
biologi-pe.  An pa amo visita u Naturali Histori Museu in austro
Kensington, London, plu-ci visita pa auxi an plu stude.  An pa amo plu
longi gresi e stude natura; e pre an pa proto stude kemi, fisika, botani
e zoologi in Kambridge Universita an pa spende un hedo 1913 estiva
libe-tem stude botani in Epping Foresta.  An plus-co, pa nece stude
Greko; an ma amo u-ci lingua de Latino; posi kausa pre nu an pa habe
ski de poli Greko radi ex an skience vokabulari; seqe-co, plu-ci radi
pa habe plu hedo e bio memo pro an. </P> 

<P> Tem 1915-1916 stude anua in Kambridge poli-pe pa ergo plu milita
aktivi. Hogben pa es u membra de Religio Societa de plu Ami; e an pa
ki a Qaker organisatio anti-milita servi in France ge-nima
<I>&ldquo;Service de Sant&eacute; Militaire&rdquo;</I> in Marne regio.
An ergo pa es de tekto plu pusi xilo-domi pro plu-la famili qi pa lose
mu domi e mu plu idio-ra.  An pa ergo forti, anti-co an pa fru u-la
ergo; e mo reposa di singu setimana pro plu Qaker unio pa ofere ad an
un okasio de gresi in <I>&ldquo;For&ecirc;t de Trois
Fontaines&rdquo;</I> alo peri plu viti-lo.  Ma-tardi Hogben pa ergo
pro &ldquo;Plu Ami Ambulance Unita&rdquo; in Dunkirk pato-do.  Tem in
Marne, Hogben pa enkontra T. Edmund Harvey&nbsp;&ndash; u Liberali
Membra de Parliamenta; e kron an pa fini stude in Kambridge Hogben pa
es an idio sekretari pro brevi tem ergo. </P> 

<BR>
<P align="center"><FONT COLOR="#008000">-&nbsp;pagina&nbsp;2:&nbsp;-</FONT></P>
<BR>

<P> Hogben pa ergo pro Paci Societa; e po-co an pa es Sub-edito-pe pro 
loka nova-papira; iso-tem an pa kontinu u-ci ergo brevi tem po proto
doci zoologi in Birkbek Kolegi. </P> 

<P> 1917 Hogben re-unio ko stude-fe de Kambridge&nbsp;&ndash; Enid
Charles.  Fe pa es dina pro femini- e sociali-justi.  Mu pa gene game
e pa es plu ami de Silvia Pankhurst; qi pa eko proxi mu.  Po-co,
Hogben pa proto doci in Imperial Kolegi de Skience. </P> 

<P> Tem plu seqe anua Hogben pa ergo forti de kitologi recerka; an
<I>&ldquo;Plu Stude de Sinapsi&rdquo;</I> (Studies on Synapsis) pa
gene publika per Regi Societa (the Royal Society) e seqe-co, u proto
de ami inter Hogben e u Nobel Merita-an in Geneti ergo
Sr. T. H. Morgan e de Sr. F. A. E. Crew. </P> 

<P> 1922 Hogben pa es u Vice-Direktora de Edinbur Universita Zoa
Kultiva Recerka Departamenta; u Direktora pa es Frank Crew.  Hogben,
Crew, Julien Huxley e J. B. S. Haldane pa proto u Societa de
Experimenta Biologi.  Un hetero fo boni ami Sr. H. G. Wells pa ofere
valuta auxi de proto publika u jurnali. </P> 

<P> 1925 Hogben, Enid e mu tri infanti pa ki a Montreal; Hogben pa es
Auxi-Profesora de Medika Zoologi in McGill Universita.  Proto u-ci
ergo mo eduka problema pa monstra se.  Hogben pa habe boni ski de
Latin e Greko radi e mu etimologi; in Skotland plu stude-pe de an pa
habe funda ski de Latin; sed plu stude-pe in McGill ne pa ski alo
Latin alo Greko alo ali English etimologi.  Seqe-co, Hogben pa
introduce etimologi singu kron an pa introduce u neo skience alo tekno
lexi; an ne pa ski id u-la tem, sed id pa es u proto de
Interglossa&nbsp;&ndash; u vokabulari in qi singu lexi habe mnemotekno
valu in plu-la landa topo plu ocide medicina nu-sani e
nu-dinamo-produce gene vikto. </P> 

<P> U fu-ergo de Hogben pa es in Universita de Kape Town; an pa es u
Profesora Eduka-pe de Departamenta de Zoologi.  Austro Afrika es u
boni ambienta pro biologi investiga; e Hogben pa uti ali okasio de
stude in u-ci paradisi pro plu biologi-pe.  An gina Enid pa kontinu fe
skience ergo la. </P> 

<P> Mu pa re-proto plu Saturna-di diskusi ko plu ami, plu stude-pe, e
ko plu kon-ergo-pe; mu pa unio in domi de Hogben; qi mu pa nima
Xenopus&nbsp;&ndash; u nima de un Austro Afrika ge-ungula bufo,
Xenopus laevis; u famo zoa de u Hogben Pregna Testi (pregnancy
test). </P> 
<BR>

<P> Hogben pa gene fo mega hedo eko in Kape Town per an biologi ergo e
per okasio de enkontra poli neo ami; anti-co, an ne pa volu; an plu
fili eko in landa topo es zero justi pro ambi leuko-pe e melano-pe;
seqe-co, u famili, nu ko tetra infanti, pa ki versi ad England e
Hogben pa proto ergo in London Sko-do de plu Ekonomi; iso tem pa
kontinu ergo de Extra Examina-pe pro Birmingham Universita. </P> 

<P> Po eko brevi tem in London; mu pa merka u domi proxi Dartmoor; plu
infanti pa resta la holo tem ko mu kura-fe; e Hogben e Enid pa trena a
London singu Luna-di; e mu pa trena versi singu Venus-di.  Ambi mu pa
ergo klu epi trena viagia; veri Hogben pa dice; an pa grafo an bibli
<I>&ldquo;Science for the Citizen&rdquo;</I>, 1938 tem viagia mo
setimana-fini! </P>

<P> Eko in Dartmoor pa es boni pro holo famili; mu pa kultiva plu
galina, anas e koni e plus-co, mu pa kultiva plu potato e hetero
legumi holo anua.  Pa es poli okasio pro gresi; e u maxi paleo fe-fili
pa proto epi hipo.  E sura Hogben pa kontinu oligo eduka aktivi
la. </P> 

<P> Ex Dartmoor Hogben pa kine a Skotlanda de es Regius Profesora de
Naturali Histori in Aberdeen Universita.  Hogben pa kontinu plu
diskusi-vespera in an domi; plu ami qi pa veni pa inklude C. K. Ogden
u grafo-pe de <I>&ldquo;Basic English&rdquo;</I> e un hetero boni ami
Frederick Bodmer.  Bi-ci andro pa stimula ma interese de plu lingua e
ge-nexi tema.  Hogben pa ergo ko Bodmer te grafo <I>&ldquo;The Loom of
Language&rdquo;</I>; in ultima mero u-la bibli, Hogben pa introduce un
idea pro internatio auxi lingua; an pa fini grafo u-ci projekti oligo
anua po-co an pa publika u seqe&nbsp;&ndash; u bibli
<I>&ldquo;Interglossa&rdquo;</I>, 1943. </P> 

<P> Hogben pa volu eko holo resta de an bio in Aberdeen; mali-fortuna
kausa de Munda Milita Bi u-ci ne pa es posi.  Ad u-la tem u famili pa
es ge-lisi.  Mo fe-fili pa es in Sverige, mo an-fili in Wisconsin, USA
e bi hetero fili pa es kon Enid qi pa ergo in Kanada.  Hogben pa ki a
Sverige te unio ko an fe-fili; pre viagia kon alelo ad USA te unio ko
hetero membra famili. </P> 

<P> Hogben pa gene invita de es Visita Profesora in Universita de
Wisconsin.  U fu-anua, pre an fini ergo in Wisconsin, Hogben pa gene
kla itera ad Aberdeen.  U-ci pa es tem 1941; u landa dura akti milita;
e Hogben ne pa es fo sani; an pa sufere de retrosterna gutura
(goitre). </P> 

<P> U fu-anua Hogben pa ergo itera in Birmingham Universita.  Id pa es
la, tem piro-skope bi noktu singu setimana tem six meno Hogben pa
grafo <I>&ldquo;Interglossa&rdquo;</I>; u-ci bibli pa gene publika ex
Pelikan Books, 1943. </P> 

<P> Plus-co, u-la tem Hogben gutura-pato pa gene ma-mali.  An pa
sufere plu tem de fatiga alo excita e ko-co takikardia.  Fini an pa ki
in pato-do; e pa habe u tiroidektomi (thyroidectomy); po-co an pa
sufere pleuritis e pneumonia.  Kron an pa es sati sani de ergo itera,
an pa ergo in Milita Ofici; an pa ergo de plu Armea Medika
statisti. </P> 

<P> Tem 1946 Enid pa veni vers ad England; fe ne facili pa pote
detekti ergo.  Inter-tem, Hogben dura ne pa habe fo mega energi; an pa
volu mega ma relaxa tem.  Po, sti frustra tem pro ambi mu; Hogben pa
merka u pusi domi in Ciriog, Gales (Wales).  Mo anua po-co, Hogben pa
sufere de tirotoxikosis e seqe-co an pa habe un hetero tiroidektomi;
nu id pa es klu ma gravi; an pa ma relaxa. </P> 

<P> Enid pa proto neo ergo pro U. N. extra-landa.  Pan mu fili nu pa
es ge-game; Enid e Hogben pa lisi; e po-co, pa gene divorci. </P> 

<P> Hogben pa gene game itera tem 1957 a boni ami ge-nima Jane.  Mu pa
viagia ad Afrika. </P> 

<BR>
<P align="center"><FONT color="#008000">-&nbsp;pagina&nbsp;3:&nbsp;-</FONT></P>
<BR>


<P> Po fini ergo in Birmingham Universita; Hogben pa gene invita de es
Vice-Ministra de Universita de Britani Guiana; an pa spende solo oligo
meno de un anua la. </P> 

<P> Po fini ergo la, an e Jane pa kontinu eko in Gales in mu rura
domi.  Po oligo anua, kausa de plu fo frigi hiberna; e kausa Jane pa
es no-sani, tem 1970 mu pa kine a neo domi in viki de Llansantfraid
Glyn Ceiriog.  Tem 1974 Jane pa lose bio. </P> 

<P> Hogben pa eko meso viki; e pa habe poli boni ami; anti-co, po lose
Jane, an pa este forti tristi e solito. </P> 

<P> Mu pa fru mo-bi fo hedo anua kon alelo; mu pa amusa se in rura-lo
alo dice de plu lingua alo de plu hetero intelekti interese. </P> 

<P> U fu-anua, 22, August 1975 Hogben pa lose bio. </P> 
<BR>

<P> Tu pote lekto ma de Hogben in bibli: &ldquo;Lancelot Hogben,
Scientific Humanist&nbsp;&ndash; An unauthorised
autobiography&rdquo;<BR> 
Plu edito-pe: Adrian &amp; Anne Hogben. <BR>
Publika-pe: The Merlin Press, Suffolk, England. <BR>
ISBN&nbsp;0&nbsp;85036-470-1  Preci: &pound;14.95 </P> 
<BR>

<A NAME="clark"></A>

<H3> Ron Clark </H3>
<!-- ========= --> 

<P align="center">
<IMG src="../pic/pgn084_02.jpg" border="0" width="534" height="482" 
    alt="[pikto de Ron Clark]"> 
</P>

<P> Ronald Charles Clark pa gene nati in St. Pancras, London, 28 April
1914.  An matri Lilian pa es fo kali gina; e iso Ron fe pa habe leuko
kapila, plu ciano oku, e pa es u piktu de boni sani.  An patri Charles
pa es u fo sani andro; interese de panto-ra e u boni sporta-pe.  An pa
ergo pro Markoni; an pa es u tekno elektro-pe e interese de plu
komunika-me.  Mu pa eko u domi in Hampstead, London. </P> 

<P> Tem Ron pa habe cirka bi anua, an patri pa gene cide in France; an
pa es ante-line radio-pe in plu milita-agri.  Lilian&nbsp;&ndash; u fo
anti-milita-fe, zero-kron pa gene-game itera; fe pa dice &ldquo;an pa
es u solo andro pro mi; mi ne volu ali hetero andro&rdquo;;
seqe-co-co, Ron ne pa habe ali sorori alo fratri. </P> 

<P> Tende kontinu eko in Hampstead e gene boni eduka pro Ron, Lilian
pa tem-dona oligo kamera in fe domi.  Mu ne pa habe mega valuta; u-la
ne pa es fo gravi; pro fe, boni sani, hedo bio e boni eduka pa es plu
duce-ra. </P> 

<P> Ron pa proto gene sko de musik u piano kron an pa habe tetra anua;
an pa amo klasika e Jaz musika u maxi boni.  An pa ki a Marylebone
Grammar Sko-do; po-co, an pa gene merita-valuta pro London Universita.
An plu duce tema pa es matematika, skience, medicina e biologi.  An pa
gene sko de plu lingua; sed ne fo interese de mu; an pa gene-sko de mu
solo kausa an pa volu komunika tem viagia extra-landa.  An pa gene
auxi de dice Ruski; ex Ruski-fe qi eko proxi Regent's Park, London.
An pa amo un idea de un internatio lingua; sed ne amo plu-la
internatio lingua qi pa existe.  An panto-kron pa protesta de u mega
tem e energi pe nece uti te stude u lingua.  An pa volu spende u-ci
valu tem stude uno-ra interese alo neo; ne disipa tem stude komplexi
gramatika.  Mi doxo; an proto ergo pa es in pato-do laboratri; mi ne
ski ali-ra de plu seqe fu-anua de an bio. </P> 

<P> Tem an pa habe cirka 25 anua; Ron e an matri pa kine a
Shaftesbury&nbsp;&ndash; u rura viki in Wiltshire, in austro-ocide
regio de England.  Mu pa eko ko boni ami de Ron ge-nima Roy e an
matri.  Mu pa habe u mega paleo agri-do ge-loka epi akro kolina qi pa
skope kata a Shaftesbury viki.  Mu pa habe plu vaka pro lakti, krema e
butira, e plu galina e anas pro plu ova.  Mu pa kultiva poli speci
frukti e leguma; plus-co mu pa habe u mega fungu-do e plu api pro
meli.  Id pa es un hedo amusa e sani bio la pro panto-pe.  Posi oligo
Glosa-pe memo lekto un amusa stori ex Ron de plu api la e un hetero
ami ge-nima Rex; id pa es in PGN numera 65. </P> 

<P> Mu pa habe poli ami in e peri viki e plus-co, Ron pa don-sko la.
Ron e an matri freqe pa visita plu museu e teatra in London e plu
kron, Ron e Roy pa viagia ma-tele inklude Paris. </P> 

<P> Ron pa es fo interese de biologi recerka; an pa spende mega tem
gresi in rura e foresta stude plu fungu; stude peri plu limno kapti
plu-ra te identifi per an mikroskope alo stude plu sali-aqa
petro-limno in Cornwall e Devon.  Un hetero interese pa es fotografi;
an pa habe auto developo-ka; plus-co Roy e Ron pa face vino e bira;
bi-ci ra, mu pa dice; &ldquo;pa es pro interese de skience experimenta
e gusta experimenta&rdquo;; mu bi matri pa auxi fo zelo ko plu gusta
experimenta! </P> 

<P> Mo di, Ron pa auxi un ami loka u neo tape in an domi.  Kron mu pa
tira ana u paleo tape mu pa detekti plu mero fo paleo nova-papira; e
bi-ci ami ne pa pote sto se prende plu papira e lekto mu.  Mo mero pa
es fo ge-skizo ex <I>&ldquo;Daily Telegraph&rdquo;</I>; id pa es un
artikla de u bibli revista&nbsp;&ndash; feno&nbsp;&ndash; de u
lingua-bibli e u nova-papira-pe pa nima id &ldquo;Hogben's
Hogwash&rdquo; (No-semane Disipa ex Hogben).  Ron fo amo plu grafo de
Profesora </P> 

<BR>
<P align="center"><FONT color="#008000">-&nbsp;pagina&nbsp;4:&nbsp;-</FONT></P>
<BR>

<P> Lancelot Hogben (inklude plu bibli <I>&ldquo;Science for the
Citizen&rdquo;</I>, e <I>&ldquo;Mathematics for the
Million&rdquo;</I>) e an imedia pa gene interese; 
mali-fortuna pa es solo pusi mero artikla; anti-co, Ron pa sti memo se
de cerka u-la lingua-bibli in futura. </P> 

<P> Ron e an matri pa fo amo France e tem oligo anua mu pa habe plu
karavana proxi Paris e epi C&ocirc;te d'Azure.  Mu pa visita singu
karavana mo mero singu anua; e pa tem-dona plu hetero tem ne uti
mu. </P>  

<P> Ron e an matri pa linqe Wiltshire e pa eko in Hampshire.  Klu tem
viagia in Paris, Ron freqe pa doci; alo gene-sko; panto-ra es amusa e
interese ad an.  Mu pa facili pa face plu ami in ambi France e
England; freqe mu pa fru dice de poli speci eduka-ra; iso kron mu pa
habe poli komika e amusa acide&nbsp;&ndash; ambi mu pa es fo zelo pro
bio. </P> 

<P> Poli anua ma-tardi&nbsp;&ndash; posi c. 1966&nbsp;&ndash; Ron pa
ki in bibli-do pro ge-uti bibli tem visita Wilthire; subito, an pa
vide u-la bibli de <I>&ldquo;Hogben's Hogwash&rdquo;</I>&nbsp;&ndash;
id pa es u bibli &ldquo;Interglossa&nbsp;&ndash;  A draft of an auxiliary for
a democratic world order&rdquo; Ex Pelikan Books, 1943.  Ron pa merka id.
An pa gene fo interese de u-ci kali e simpli internatio lingua.  Po
lekto e stude u-la bibli Ron pa grafo a Hogben.  Po-co, Ron e Hogben pa
kambio oligo grama e po-co; pa dice per telefono, plu kron mu pa habe
zelo e interese dice, plu-kron Hogben pa feno subo debili e fatiga.
Anti-co, Hogben kontinu grafo; ko auxi de Jane an nu-pa proto grafo
u neo bibli <I>&ldquo;Vocabulary of Science&rdquo;</I> e Ron pa atende
de vide u kopi.  Hogben pa es fo hedo kron po mero tem, Ron petitio si
an pa pote kontinu developo un idea de Interglossa; brevi-tem po-co,
Ron pa proto u-ci ergo. </P> 

<P> U-la tem Ron e an matri pa eko Mudeford&nbsp;&ndash; u pusi viki
para mari e navi-asila in Dorset.  Ron pa merka u paleo grafo-me e pa
proto grafo u neo ma-mega lexi-lista.  An pa spende poli horo singu-di
e noktu loka plu lexi in alfabeta sistema.  An nu-pa face oligo kopi
per sko-do dupli-me, kron, an matri pa sufere ex mali virus e pa nece
ki in pato-do.  Fo subito e no-ge-expekta fe pa lose bio.  Id pa es u
fo mega trauma pro Ron.  An matri pa habe 87&nbsp;anua; anti-co, pre
u-la setimana fe pa es u fo sani, hedo e aktivi gina.  Fe freqe pa ki
ex kon plu ami; alo pa fru gresi in Neo Foresta ne tele ex mu domi.  E
fe nu-pa proto stude Italiano&nbsp;&ndash; fe maxi neo interese.  Simi
Ron, fe zero kron pa feno este fatiga.  Ron pa klude an domi; e pa ki
ab Dorset te repara se. </P> 

<P> Fini, u fu-anua, Ron pa veni versi a Dorset te re-proto an lingua
ergo.  Sed un hetero non-hedo-ra; an pa gene ski; Profesora Hogben
nu-pa lose bio. </P> 

<P> Ron nu ne pa habe un okasio de dice ko Hogben te kambio plu idea.
Anti-co, Ron pa decide de kontinu un ergo; an pa ski plu doxo de
Hogben de u lingua; e Hogben pa dona konsili a Ron de poli aspekti de
grafo e modifi u lexi-lista.  Ex positivi punktu de vista, Ron nu, pa
este ma libera de developo e difusi u lingua minus freqe dice a Hogben
te gene an lice de singu posi muta ad Interglossa. </P> 

<P> In oligo mode Hogben e Ron pa es fo simi; bi-ci andro pa habe mega
interese e ski de matematika, biologi, skience e teknologi; plus-co,
mu pa logi English e plu hetero lingua fo boni.  Ron pa ski plu Latin
e Greko vokabulari e pa flu dice Ruski, Deutsch e Francais.  Ron pa
es fo zelo pro etimologi; veri oligo boni ami pa nima an,
&ldquo;Profesora Etimologi&rdquo;.  An pa dona sko de English e plu
hetero lingua a plu stude-pe de poli eva, juve e paleo; e simi Hogben,
Ron pa uti plu interese e facili doci-mode pro panto-pe intra e ultra
Europa.  Ron pa es fo interese de plu geneti, medicina e botani.  An
pa uti ali okasio de gene sko per visita plu biblioteka, plu museu,
per lekto alo per dice ko plu hetero stude-pe e doci-pe ko plu simi
interese.  Ron pa habe boni sensi de humori&nbsp;&ndash; bio pa es
panto-kron hedo e sti mira pro an.  Veri, an maxi ge-amo kanta pa es
Louis Armstrong &ldquo;Id es u Sti-mira Munda&rdquo;.  Hogben nu-pa
lose bio; anti-co, iso Hogben, mi doxo; Ron pa es u fo gru andro de
kontinu Interglossa. </P> 

<P> Ron pa gene publika pro u lingua e seqe-co, an pa duce oligo unio
proxi Mudeford 1&nbsp;- 2 vespera singu setimana.  Cirka 6&nbsp;- 10
persona pa veni; e mu pa habe plu interese e amusa vespera.  Maxi mero
plu unio-pe pa es English-pe; oligo mu ne pa logi un hetero nati
lingua; Mudeford ne pa es ad u-la tem u fo internatio loka.  U ma lati
e positivi reakti pro Glosa pa veni ex plu stude-pe in Southampton
Universita. </P> 

<P> Po oligo diskusi, Ron pa brevi u nima a Glossa; per-co pe pote plus
u ante-nima; exempla: Medika-Glossa pro medika vokabulari; Euro-Glossa,
Lega-Glossa, Latino-Glossa, Greko-Glossa, etc. </P> 

<P> Te ma lati difusi u lingua, Ron pa decide vendo an domi te auxi
in-vauta pro Glossa; e cirka 1980 an pa kine a London.  Oligo anua an
pa eko Hampstead&nbsp;&ndash; an ur-eko-lo&nbsp;&ndash; e po-co, an pa
veni a Richmond Upon Thames, qi per koincide pa es proxi mi ur-eko-lo.
U duce kausa an pa veni a Richmond pa es an freqe amo visita Regi
Botani Horti, Kew; e an pa volu kontinu an biologi e botani stude
inter akti an lingua ergo.  Plus-co, id es facili e tako trena ex
Richmond a Naturali Histori e Skience Museu in Austro Kensington. </P> 

<P> Ron pa duce plu Glosa unio in Hampstead; ci id pa es ma internatio
loka de Mudeford; e po brevi tem praxi de dice Glosa ko plu persona de
extra-landa e England an pa face oligo hetero pusi modifi ad u
lingua.  Plu-ci pa inklude; uti fonetika ortografo. </P> 

<P> 1987 u karita Glosa Education Organisatio (GEO) pa gene nati.  Id
buta es: de publika Glosa.  Dona info de id inter plu persona in holo
munda.  E sti koragio u doci de Glosa iso u lingua bi in plu sko-do.
Id plus, monstra; Glosa ne es solo un internatio auxi lingua plus-co
id ofere eduka valu ad ali-pe qi gene-sko de id. </P> 

<P> Ko mega auxi ex Sa. Evelyn Jerrard, tem 1998 GEO pa gene id proto
puta-me.  Seqe-co, na pa pote proto publika plu ma boni Glosa bibli in
oligo lingua; po-co na pa proto ma mega difusi u lingua. </P> 


<BR>
<P align="center"><FONT color="#008000">-&nbsp;pagina&nbsp;5:&nbsp;-</FONT></P>
<BR>

<P> Ex u-la tem Ron e mi pa unio ko poli ami de poli landa; e na pa
fru poli hedo e amusa visita e diskusi.  Non-hedo, na plus, pa lose
oligo fo boni ami.  Sa. Evelyn Jerrard fo subito pa lose bio tem
Juni&nbsp;1994. (Vide PGN numera&nbsp;66); fe pa auxi na publika Glosa
tem plu expositi; na freqe pa unio ko fe in London e plu kron pa
visita fe e fe famili in Kent.  Mi dura este u lose de fe iso un ami e
plus-co de u dina kon-ergo-pe. </P>

<P> Un hetero fo boni ami e valu-pe in Glosa promoti pa es Sr. Onen
Smith in Uganda.  An pa proto u doci de Glosa in poli sko-do in an
landa; Ron e mi pa kambio poli stimula komunika kon an. (Vide PGN
numera 71).  Na pa tende unio kon an tem un eduka visita a Nederland
tem Autumna 1997, anti-co, an ne pa veni ad Europa kausa an pa gene
pato.  An pa lose bio u-la anua; id es fo tristi de lose u-ci fo tekno
e inteligi juve andro. </P>

<P> Tem Oktobra 1997 Ron e mi pa unio ko Sr. Banobi Herbert tem
publika Glosa in boreo Italia.  Banobi pa es u stude-pe de Sr. Onen
Smith e pa es mo de plu proto stude-pe de Glosa in Uganda sko-do.  Nu
an duce Ruggotec&nbsp;&ndash; u Glosa Centra in Uganda.  Ron e mi pa
es fo excita de unio Banobi; id pa es u fo hedo tem.  Id pa es u proto
aeroplana viagia pro Ron; mi memo panto viagia-pe e servi-pe peri an
pa este an enorma hedo e excita; Ron excita pa voci &ldquo;qo-ka mi pa
atende a-kron mi habe 83 anua pre ki ana ci, id es sti mira!&rdquo;
</P> 

<P> Fu-anua mi pa aeroplana kon an a France te visita plu hetero Glosa
ami; u-ci plus pa es u fo hedo visita pro na. </P> 

<P> 1999 Ron pa kine a neo kamera-fa in ge-asila eko-do; an ne pa es
fo sani u-la tem; e an pa este ma hedo de ski; u kura-fe pa es proxi
an in homo domi.  Id plus pa es ma boni pro mi; kausa mi matri ne es
sani; nu fe pende ex mi singu di; seqe-co, mi ne pa pote visita Ron in
Richmond iso freqe de pre. </P> 

<P> Ron freqe subito pa somni; plu-kron mi pa visita an; e detekti an
somni sedi ante puta-me!  Plus-co an ne pa boni audi; e plu-kron an
brevi-tem memo ne pa es fo boni.  Anti-co, plu hetero di an pa feno
ple de energi e pa es fo aktivi. </P> 

<P> Na pa kontinu visita plu museu, Kew Horti e London
Docklands&nbsp;&ndash; Ron fo amo u-la topo; e an pa fo volu habe
Glosa Centra la.  Mali-fortuna id ne pa gene reali; fo subito Ron pa
kade e lose bio Juni 12, 2000. </P> 

<P> Mi proto pa enkontra Ron e an matri tem 1968; e nu u lose de an es
non-hedo mega trauma pro mi.  Mi pa gene sti mira de poli, poli ami qi
pa este de mi; poli-pe pa bali plu ami lexi e stimula frasi (sura maxi
mero mu in Glosa); te sti ma hedo mi e te sti koragio mi de kontinu
difusi Glosa.  Mi ne pa pote reakti a panto-mu; anti-co, mi sura tu;
mu pa dona dina a mi.  Place pardo mi; si mi ne pa reakti; mi dice
ave! e mega gratia a singu ami. </P> 

<P> Simi Kron Ron pa lose Hogben; mi nece spende tem repara se; e puta
de mi futura ergo ko Glosa.  Oligo idea pa veni a mi; anti-co, id es
tro tosto pro mi de decide u longi-tem skema; plus-co, mi matri ne es
sani; seqe-co, mi ne pote ki tele ex fe alo visita extra landa te
difusi Glosa. </P> 

<P> Anti-co, Glosa veri dura vive; poli-pe dura kambio plu grama inter
plu hetero landa.  Oligo Glosa-pe pa grafo a mi te explika de mu plu
neo gram-ami; de komo mu auxi difusi Glosa in mu regio; plu de mu unio
kon alelo tem viagia extra-landa.  E gratia de un auxi de plu hetero
Glosa-ami, es plu Glosa aktivi per E-posta e plu Inter-Reti pagina.
Id es fo stimula vide e audi plu Glosa-ami dice e kanta la. (Vide
artikla ex Ma&#114;&#99;e&#108; &#83;p&#114;&#105;nger in u-ci
PGN). </P>  

<P> Hogben e Ron pa volu iso poli-pe de posi gene-sko de, e uti Glosa.
E maxi-gravi; de fru e amusa se kon id; Glosa ne es u sti-fatiga
no-facili lingua; e mi este sura, ko alo minus mi auxi Glosa fu dura
gene ma-difusi e fu survive pro futura.  Glosa ne menaci plu
nati-lingua; id es u lingua-bi pro panto-pe, panto-lo; te ofere facili
komunika; e plus-co id habe eduka-valu. </P> 

<P> Oligo na in Surrey, pa decide kontinu PGN; e na nece reakti a
plu-la pe qi pa qestio; komo na tende memo Ron e an enorma ergo a
Glosa.  U-ci meno na pa tira u puta-me ex stora-lo.  U mega entusi ex
plu ami pa sti koragio mi forti; e nu mi este mi pote re-proto grafo e
dice de Glosa e Ron.  U-ci PGN es na neo skala ana in Histori de
Glosa.  Poli tu lekto-pe, petitio pro PGN de kontinu; place auxi mi
kontinu face id u stimula e amusa publikatio; per bali tu plu idea e
plu nova de plu aktivi.  Mega gratia! </P> 

<P>&nbsp;&nbsp;&nbsp;Plu ami saluta </P> 

<P>&nbsp;&nbsp;&nbsp;&nbsp;&nbsp;&nbsp;Ex Wendy </P> 

<P>N. B. <BR>
Panto aktivi e plu bibli-vendo (inklude PGN) nu es per na karita: Glosa
Education Organisation, <BR>
P. O. Box 18, Richmond, Surrey, TW9 2GE, U.K. </P> 



<A NAME="europa"></A>

<H2 align="center"> Europa Anua de Plu lingua </H2>
<!--                ========================= --> 

<P> U Koncili de Europa e un Europa Unio ergo kon alelo te promoti
2001 un Europa Anua de Plu Lingua.  Id pa gene proto 5 April 2001.  Id
buta es de stimula Europa kon-ergo e ofere plu civi ma okasio.  Pro ma
info vide: www.eurolang2001.org.. </P> 

<P> Pro internatio komercia e eduka-recerka u pote de komunika ko
panto-pe de panto-lingua es fo gravi.  Anti-co, gene sko de poli
hetero lingua uti mega tem e energi; e ne poli Euro-pe habe sati tem
de gene-sko de ma de bi alo tri Euro-lingua.  E qo de poli lingua
ge-dice ultra kontinenta de Europa?  U-la es u kausa Hogben e Clark pa
ergo ta zelo developo e difusi un internatio auxi lingua - Glosa.  U
buta de Glosa ne es de vice plu natio-lingua; sed de ofere facili
komunika inter plu demo in holo munda.  Glosa nu existe; e Glosa
monstra id es facili e boni pro poli pe; na nece puta de poli hetero
mode de gene id ma-lati ge-ski. </P> 

<P align="right">Wendy Ashby</P> 

<BR>
<P align="center"><FONT color="#008000">-&nbsp;pagina&nbsp;6:&nbsp;-</FONT></P>
<BR>

<A NAME="inter-reti"></A>

<H2 align="center"> Glosa in Inter-reti </H2>
<!--                =================== --> 

<P>&ldquo;Inter-reti fu muta na vita!&rdquo;, pe pa dice.  E plu
kapitalisti-pe imedia merka plu mero de plu Inter-reti-firma.  Mu gene
fo pluto ko plu firma homo Yahoo, Amazon-dot-com alo Ebay.  Sed subito
mo persona pa qestio; &ldquo;Inter-reti es boni.  Sed qo-mode plu
firma pote gene valuta per id?&rdquo; Po-co, plu Inter-reti-mero sti
plu lose.  Poli pe pa lose ma valuta de gene pre nu.  E ka-co, mu lose
pluso poli lakrima....&nbsp;&ndash; </P>   

<P> In urba; klu si id es u mega urba; ne poli pe habe interese de plu
lingua.  E solo oligo pe habe interese de plu munda-auxi-lingua.  Posi
u-la mega urba habe un Esperanto-Grega kon oligo membra.  Pro plu
hetero auxi-lingua; qi es ma juve; e qi posi es ma boni de Esperanto,
exempla, Glosa; pe ne facili pote detekti plu ami la. </P> 

<P> Homo, mu nu-pa dice; pe ne facili pote gene valuta per Inter-reti;
anti-co, na pote detekti plu Glosa-ami per id! </P> 

<P> Un Inter-reti habe un e-grama-lista pro Glosa.  Sr. Robin Gaskell
ex Australia pa komence id tem 1997.  Tem ali-pe grafo ad id per
e-posta; pan hetero-pe epi u-la lista pote lekto id.  E singu persona
pote responde.  So, u-ci lista pa dona a na, space pro poli fo
interese diskursi in Glosa e de Glosa. </P> 

<P> E pro veri internatio kon-ergo; plu pe ex holo munda pa du ergo
pro neo Glosa-verba-bibli.  Nuli-tem mu pa enkontra alo vide alelo.
Mu eko fo tele ex alelo; anti-co, mu akti mo ra simul. </P> 

<P> Plus-co, plu hetero Inter-reti pagina de Glosa existe.  Proto
Glosa Inter-reti pagina pa gene face tem 1996 ex Paul Bartlett in USA.
Nu ali-pe ex holo munda pote gene info de Glosa fo tako. </P> 

<P> Un hetero Glosa-ami Sr. Syd Pidd nu-pa proto plu Inter-reti
pagina.  An eko-lo es: www.members.AOL.com/sydpidd/glosa.htm </P> 

<P> Mi habe Glosa-pagina ko nima 
  <A HREF="../index.html">www.glosa.org</A>.  
Id explika; qo-mode u Glosa-grama-lista funktio e qo-mode tu pote gene
membra de id.  Tu pote detekti la plu verba-lista, plu textu de
Glosa-gramatika ex Robin Gaskell e oligo pusi textu.  In
textu-kolektio tu pote vide plu piktu de plu Glosa grafo-pe.  Neo-ra
in u-ci pagina es plu brevi audi exempla. </P> 

<P> Tu pote audi Ron Clark e Wendy Ashby dice kon alelo in Glosa.  Alo
Robin lekto u stori; alo tu pote audi Gary Miller e an bi juve fe-fili
kanta,&nbsp;&ndash; sura in Glosa! </P> 

<P> Mi ski; plu hetero auxi lingua habe ma kali Inter-reti pagina;
posi ko ma kroma.  Na fu dura ergo te sti ma-boni qalita; e sti ma
mega un elekti de info la.  Anti-co, place visita 
  <A HREF="../index.html">www.glosa.org</A>! </P> 
 
<P>&nbsp;&nbsp;&nbsp;&nbsp;&nbsp;&nbsp;Ma&#114;&#99;e&#108;
  &#83;p&#114;&#105;nger<BR> 
&nbsp;&nbsp;&nbsp;&nbsp;&nbsp;&nbsp;Hamburg, Deutschland. </P> 
<BR>

<A NAME="kanta"></A>

<H2 align="center"> Glosa Kanta in Inter-reti </H2>
<!--                ========================= -->

<P> Karo plu Glosa-ami; na famili, Gary, Barbara Jo, Johannah&nbsp;(9)
e Suzannah&nbsp;(7) nu kanta in Ma&#114;&#99;e&#108;
&#83;p&#114;&#105;nger Inter-reti-pagina. 
Place vide na piktu la; e audi na: 
  (<A HREF="../en/audi.htm">www.glosa.org/en/audi.htm</A>). 
</P> 

<P> Ci es plu lexi de mo de na kanta epi u-la pagina. </P> 


<A NAME="rubi"></A>

<H3 align="center"> Rubi Fluvi Vali </H3>
<!--                =============== --> 

<P>
1. Ab na vali&nbsp;&ndash; mu dice&nbsp;&ndash; tu fu ki. <BR>
&nbsp;&nbsp;&nbsp;Na fu este u minus de tu, <BR>
&nbsp;&nbsp;&nbsp;Ka&nbsp;&ndash; mu dice&nbsp;&ndash; ne es heli-foto
  <BR> 
&nbsp;&nbsp;&nbsp;Po-kron tu ki ab vali e mu. 
</P> 

<P>
rekanta: Si tu amo mi, kron sedi ko mi. <BR>
&nbsp;&nbsp;&nbsp;Nuli vale ex tu fu es gru, <BR>
&nbsp;&nbsp;&nbsp;Sed sti memo de na fluvi vali <BR>
&nbsp;&nbsp;&nbsp;E bovi-an; qi amo tu. 
</P> 

<P>
2. O, mi longi-tem puta, mi karo, <BR>
&nbsp;&nbsp;&nbsp;De pan verba; tu ne dic a mi. <BR>
&nbsp;&nbsp;&nbsp;Sed pan mi spe nu gene no-feno <BR> 
&nbsp;&nbsp;&nbsp;Ka&nbsp;&ndash; mu dice&nbsp;&ndash; tu ki ab fu-di. 
</P>

<P>
3. Mu fu fune mi sub la; tu gresi, <BR>
&nbsp;&nbsp;&nbsp;Sub la buno, la flori es su. <BR>
&nbsp;&nbsp;&nbsp;Po-kron tu fu es ab fluvi vali, <BR>
&nbsp;&nbsp;&nbsp;Ka mi ne pote es minus tu. 
</P>
<BR>
<BR>

<P> Na plus grafo &ldquo;Justi&rdquo; u gratis publika-ma in Esperanto
e Glosa; ali-pe; qi volu u kopi place grafo a na: <BR><BR>
&nbsp;&nbsp;&nbsp;&nbsp;&nbsp;&nbsp;U Miller Famili, <BR>
&nbsp;&nbsp;&nbsp;&nbsp;&nbsp;&nbsp;409-7 Avenue NW, <BR>
&nbsp;&nbsp;&nbsp;&nbsp;&nbsp;&nbsp;Mandan, ND., 58554&nbsp;- 2522,
  U. S. A. <BR> 
&nbsp;&nbsp;&nbsp;&nbsp;&nbsp;&nbsp;&lt;miller.justi@....net&gt; 
<I><FONT COLOR="#008000">
[Ma neo e-adresa: 
<IMG src="../pic/emailgary.png" width="127" height="12" 
  alt="[E-grama adresa de Gary homo PNG-imagi]" border="0"> 
]
</FONT></I>
</P> 
<BR>
<BR>

<A NAME="universita"></A>

<H2 align="center"> Glosa in Universita </H2>
<!--                =================== --> 

<P> Mi pa gene e-posta ex Dr. Rudolf Fischer.  An pa lekto mi
inter-reti pagina.  An es lingua-skience-pe in universita in
M&uuml;nster, Deutschland. Fu-semi-anua an dona u seminari de plu
munda-auxi-lingua; e la, an volu dice pusi-ra de Glosa. </P> 

<P> Mi pa visita an Inter-reti pagina; id eko-lo es:
(http://medweb.uni-muenster.de/~fischru). La mi pa lekto; an es
presidenti de M&uuml;nster Esperanto-Grega; seqe-co, an habe maxi amo
pro Esperanto; e sura an fu dice u-ci ad an plu stude-pe.  Anti-co,
posi oligo an stude pe fu gene interese de plu-la boni-ra de Glosa.
Mi spe; Glosa fu gene plu neo ami ex u-ci seminari.  E mi doxo; id sio
es boni; si Glosa gene ma auxi interese ex plu lingua-skience-pe. </P> 

<P align="Right">Ma&#114;&#99;e&#108; &#83;p&#114;&#105;nger </P> 

<BR>
<P align="center"><FONT color="#008000">-&nbsp;pagina&nbsp;7:&nbsp;-</FONT></P>
<BR>

<P align="center">
<IMG src="../pic/pgn084_03.jpg" border="0" width="600" height="210" 
    alt="[pikto: urba kon kastela]"> 
</P>


<A NAME="urba"></A>

<H2 align="center"> Un Urba Kon U Kastela </H2> 
<!--                ===================== --> 

<P> Infra alti tesku <BR>
Plu buna, agri, agri-lo <BR>
Longi baso lito, plu domi skapa a skapa, <BR>
plu viki deklivi in <BR>
plu line a plata-landa <BR>
Meandro, u via, evita diluvia, evita alti plato <BR>
Juga plu dista viki </P>

<P>&ndash;<BR>
orienta<BR>
&ndash;</P>

<P> Ma mega viki <BR>
Lito e brika humili e pluto-fikti <BR>
Line e makula ko kromo horti <BR>
Lito homo kremno supra <BR>
Brika fo kontra plu kloro agri </P>

<P>&ndash;<BR>
orienta <BR>
&ndash;</P>

<P> Meandro in plu lati rubeola de brika, no-kura <BR>
ge-mite ge-pande supra plu buna e kata plu ma latu </P>

<P>&ndash;<BR>
orienta <BR>
&ndash;</P>

<P> Urba via dia plu dendro line plu pluto domi mega horti, <BR>
kloro sed no agri, no inter space <BR>
Ma pusi domi proxi alelo fo pusi horti <BR>
Inter domi plu pusi boteka </P>

<P>&ndash;<BR>
orienta <BR>
&ndash;</P>

<P> Domi, boteka, eklesia skapa a skapa <BR>
Ma alti tekto plu domi supra plu boteka <BR>
Plu longi line de boteka <BR>
Tekto tekto tekto u rubi kli-te epi pan tera <BR>
suprema plu buna, plu vali, plu agri, plu silva <BR>
Pan tekto, domi, via <BR>
U mari de tekto </P>

<P>&ndash;<BR>
orienta <BR>
orienta <BR>
&ndash;</P>

<P> U feru-via statio <BR>
U marketa in importa-do <BR>
U grandi urba krati-do <BR>
Plu grandi hoteli <BR>
Plu antiqa via steno longi u buna <BR>
Plu antiqa via steno longi u buna <BR>
Plu antiqa domi steno e alti, skapa a skapa <BR>
Mo domi epi skapa de hetero <BR>
Mo porta-basi libela u hetero tegu <BR>
Lukta no glisa kata, tensio ana a kastela <BR>
Iso plu unda epi litora <BR>
U diluvia de tekto bate u pedi de kastela </P>

<P>&ndash;<BR>
U centra <BR>
&ndash;</P>

<P>U centra de paleo urba <BR>
U ma neo urba extende se pan direkti <BR>
SED subito <BR>
un urba sto! </P>

<P>&ndash;</P>

<P> Ad orienta semi de urba ge-seka ab! <BR>
Ad ocide poli tekto, agri, buna, dendro <BR>
Ad orienta nuli domi, nuli via, nuli agri, nuli buna <BR>
Subito, solo plati libela a dista vide <BR>
Subito, solo u mari <BR>
Nuli tako turba peti pulsa voci <BR>
Pan es paci  </P>
<BR>

<P>&nbsp;&nbsp;&nbsp;&nbsp;&nbsp;&nbsp;Ex Sid Pidd <BR>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Scarborough, England. </P>

<P> Plu komenta:&ndash; <BR>
Teska&nbsp;&ndash; alti, no ge-kulti-lo, aqa tera, paluda. 
Ex Latino tescum.  <BR>
Deklivi&nbsp;&ndash; klina kata. Ex Latino declivis.  <BR>
Rubeola&nbsp;&ndash; homo u rubi. Es skience-Latino lexi deriva ex
  Latino rubeus.  
</P>
<BR>


<H3 align="center"> Plu Inter-reti Pagina </H3>
<!--                ===================== --> 

<P> Mi nu-pa proto face plu Glosa Plu Inter-reti-pagina; place visita
mu: </P> 

<P>www.members.AOL.com/sydpidd/glosa.htm <BR>
www.members.AOL.com/sydpidd/invita.htm <BR>
www.members.AOL.com/sydpidd/StiGlosa.htm <BR>
www.members.AOL.com/sydpidd/page1.htm <BR>
www.members.AOL.com/sydpidd/eeee.htm <BR>
</P>
<BR>

<BR>
<P align="center"><FONT color="#008000">-&nbsp;pagina&nbsp;8:&nbsp;-</FONT></P>
<BR>

<A name="enigma"></A>
<P><I><FONT color="#008000">Enigma Pagina: place vide</FONT></I>
  <A HREF="../pic/pgn084_enigm.png">www.glosa.org/pic/pgn084_enigm.png</A>
</P>

<BR>
<BR>

<HR>
<P align="right">
<A HREF="../index.html">www.glosa.org</A>,
2005-09-20&nbsp;... 2009-04-25. 
</P>

</BODY>
</HTML>
