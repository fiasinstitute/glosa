<!DOCTYPE HTML PUBLIC "-//W3C//DTD HTML 4.01 Transitional//EN"
   "http://www.w3.org/TR/html4/loose.dtd">
<HTML>
<HEAD>
	<META HTTP-EQUIV="CONTENT-TYPE" CONTENT="text/html; charset=iso-8859-1">
<TITLE>Plu Glosa Nota numera 86</TITLE>
<LINK rel="shortcut icon" type="image/x-icon" href="../favicon.ico">
	<META NAME="AUTHOR" CONTENT="Wendy Ashby">
</HEAD>
<BODY LANG="en-US" BGCOLOR="#FFFFFF" TEXT="#000000" LINK="#0000ff" VLINK="#800080">

<!-- ************************************************************ -->
<TABLE Align="Center" BORDER="2" WIDTH="70%" CELLSPACING="0" CELLPADDING="10"
  BGCOLOR="#FEFEAC">
<COLGROUP><COL></COLGROUP>
<TR>
<TD ALIGN=center>
<H1>Plu Glosa Nota
<IMG src="../pic/g18s031.gif" ALT="(Glosa logo)" WIDTH=83
  HEIGHT=91> 
</H1>
<BR>
<BR>
Published by Glosa Education Organisation (GEO) Reg. charity
no.&nbsp;298237<BR>
P. O. Box&nbsp;18, Richmond, Surrey, TW9&nbsp;2GE Britain
</TD>
</TR>
</TABLE>
<BR>

<TABLE BORDER="0" WIDTH="100%" CELLSPACING="0" CELLPADDING="0">
<COLGROUP><COL><COL><COL></COLGROUP>
<TR>
  <TD align=left>Numera&nbsp;86</TD>
  <TD align=center>Februari&nbsp;2002&nbsp;</TD>
  <TD align=right>ISSN&nbsp;0265-6892</TD>
</TR>
</TABLE>
<HR>
<!-- ************************************************************ -->

<A NAME="energi"></A>
<BR>
<BR>
	<H2 LANG="en-GB" CLASS="western">Energi pro Futura</H2>

	<P LANG="en-GB" CLASS="western" ALIGN=JUSTIFY STYLE="text-indent: 1.27cm">
	U developo de energi-ma-celu teknologi nu-du tako avanti in Islanda. 
	</P>
	<P CLASS="western" ALIGN=JUSTIFY>Islanda habe u skema
	de es landa mo de munda qi ne uti oleo. Per uti hidro e geo-termo
	dina, u-ci nesia tende muta ad hidrogena ge-basi ekonomi.</P>
	<P CLASS="western" ALIGN=JUSTIFY>Tem 1784, in austro
	mero de u nesia, 130 vulkani longi Laki fisu pa bali ex plu fo mega
	qantita de lava -- sati lava de tegu 565 qadra kilometri de tera.
	Seqe-co, ma de tri su tetra de plu hipo e ovis pa lose bio; e plu
	vulkani cinera e sulfuri fumi pa sti noku fito- e humani-bio. Pe
	tako pa prepara skema te kine plu survive-pe a Danmark; anti-co,
	u-ci ne pa acide. Vice-co, plu persona pa gene sko de uti plu fo
	paleo dina de mu nesia -- plu vulkani e glacia-potami -- a mu maxi
	pote. Nu-di, u Boreo Atlanti nesia gene mega profito ex geo-termo e
	hidro dina.</P>
	<P CLASS="western" ALIGN=JUSTIFY>Nona ex deka domi nu
	es ge-nexu a geo-termo termo-sistema per plu tele termo-tubi e per
	plu proxi hidro-fonta. Plu demo fru plu ge-termo nekto-lo e
	vitri-do. U vitri-do industri pa kresce; pe kultiva plu tomato e plu
	hetero salata-fito plus plu flori. E pe klu kultiva plura tropika
	frukti; exempla plu banana. Es plus-co, ge-termo pedi-via e vagona
	parka-lo. Nu-di, 67% de un energi ge-volu epi nesia veni ex plu
	re-neo-abili fonta.</P>
	<P CLASS="western" ALIGN=JUSTIFY>Proxi hemi de u landa
	demo eko in urba mero de Reykjavik; u-ci es u duce urba de Islanda.
	U nima Reykjavik singnifi, &quot;Baia de Fumi&quot;. Simi poli duce
	urba in hetero landa nu es poli vagona la; tri ex tetra persona nu
	habe u vagona; e seqe-co, un urba sufere de poluti. 
	</P>
	<P CLASS="western" ALIGN=JUSTIFY>Plu libe-filo-pe de
	Islanda pa du dice de vice plu oleo importa ko plu-la de loka
	energi-ma fonta. U seqe, es de krea un ambienta-ami, hidrogena
	ge-basi ekonomi qi ne pende ex plu extra-landa fonta. Geo-termo e
	hidro-elektro dina domi produce elektro, qi gene-uti de dekomposi
	hidro per elektrolisi ad in id plu komponi mero. Un hidrogena
	ge-produce per-co, pote gene uti pro vagona energi-ma.</P>
	<P CLASS="western" ALIGN=JUSTIFY>Un Ekologi Urba
	Vagona Sistema (EUVS) pa gene establi te proto un hidrogena ge-basi
	ekonomi. Tem 2003 mu tende proto uti tri hidrogena energi-ma busa in
	Reykjavik. Ex Mars 2001 u grega ge-duce ex EUVS duce-pe Jon Bjorn
	Skulason du skema u nece infra struktura -- un elektrolisi-pote e un
	hidrogena ple-statio. U DaimlerChrysler mero-komercia ge-nima MTU
	Munchen e u komercia Norsk Hidro kon-ergo in u-ci projekti.</P>
	<P CLASS="western" ALIGN=JUSTIFY STYLE="text-indent: 1.27cm">EUVS
	 akti ne solo plu examina pro plu hidro energi-ma busa, plus-co, id
	es u recerka e monstra projekti qi analisi plu ambienta problema e
	metri plu ekonomi-valu e metri u cepti de plu demo.</P>
	<P CLASS="western" ALIGN=JUSTIFY>Fini, panto-pe in
	Islanda este fo pro uti u publika transporta sistema qi ne bali ex
	karboni dioxide.</P>
	<P CLASS="western" ALIGN=JUSTIFY>U krati nu du ergo te
	introduce plu energi-ma-</P>
	<P CLASS="western" ALIGN=JUSTIFY>celu vagona; qi fu kine per alo
	hidrogena alo metanoli (methanol). Iso-tem, un infrastruktura nece
	gene adapta de uti plu neo speci energi-ma.</P>
	<P CLASS="western" ALIGN=JUSTIFY STYLE="text-indent: 1.27cm">Plu
	piski-navi grega es fo gravi pro id landa ekonomi; anti-co, id uti
	plu mega qantita de petroleo ge-face-ra; seqe-co, pe nu demanda de
	vice plu piski-navi ko plu energi-ma celu ge-kontrolo sistema.</P>
	<P CLASS="western" ALIGN=JUSTIFY>Kon id 276,000 eko-pe
	e simpli infra struktura, Islanda es u gru  &quot;experimenta
	mikrokosmo&quot; pro un hidrogena ge-basi ekonomi. Seqe-co, id pote
	akti u gravi  mero te introduce u-ci teknologi a plu hetero landa
	peri munda. Si panto-ra progresi akorda id skema, Islanda ne fu 
	habe nece de gasoline alo diesel energi-ma po 2030 alo 2040. U-la
	kron Island fu habe sati energi-ma pro holo nece epi nesia.</P>
	<P CLASS="western" ALIGN=JUSTIFY>Veri, u &quot;Nesia
	de Piro e Glacia&quot; posi fu pote exporta hidrogena energi-ma. E
	plus-co, plu-la industri-landa qi a-nu doxo id es no-facili de muta
	a re-neo-abili energi-ma fu gene sko ex un exempla de Islanda.</P>
	<P CLASS="western" ALIGN=JUSTIFY><BR>
	</P>
        <BR>
<A NAME="islanda"></A>
	<H3 LANG="en-GB" CLASS="western">U lingua de Islanda</H3>
	<P CLASS="western" ALIGN=JUSTIFY>Island es ge-loka in
	Boreo Atlanti Oceani; austra de un Arktika Ciklo. Id tegu 100,000
	qadra kilometri; e es u numera bi maxi mega nesia in Europa. 	Kausa
	de id geografi lisi; Islanda pa tena u lingua qi es simi u-la de
	Nederlanda lingua e Boreo Germani.  U lingua es fo gravi a kultura
	de u landa; seqe-co, plu demo tena id iso natio auto-lauda. Mu fo
	alexi mu lingua; e un idio akademi grega pa gene establi tende
	detekti plu Islanda-lingua lexi pro plu-la internatio ge-ski lexi;
	exempla: puta-me, mobili-telefono, etc.; mu ne volu id ge-grafo
	lingua  inklude plu lexi de Englanda -lingua.
	</P>
	<P LANG="en-GB" CLASS="western" ALIGN=JUSTIFY STYLE="text-indent: 1.27cm">
	Cirka 260,000 persona
	dice Islanda-lingua. Id pa eske un oficio matri-lingua kron Islanda
	pa gene no-depende ex Danmark tem 1944. U Danmark-lingua es
	lingua-bi de poli Islanda-pe.  Un Islanda-lingua pa muta fo pusi;
	seqe-co, plu persona dura pote lekto plu paleo</P>
<BR>
<P ALIGN="Center"><FONT COLOR="#008000">-&nbsp;pagina&nbsp;2:&nbsp;-</FONT></P>
<BR>
	<P LANG="en-GB" CLASS="western" ALIGN=JUSTIFY STYLE="text-indent: 1.27cm">
        stori (<I>Saga</I>);
	e plu-ci stori pa gene grafo ma de 700 anua retro.  Plura-pe nima u
	lingua &quot;Latino de u Boreo&quot;. 
	</P>
	<P ALIGN=JUSTIFY>	Id es u fo komplexi lingua; e plu-la persona ultra
	boreo Europa detekto id fo no-facili de gene sko . Un alfabeta tena
	34 litera; id inklude plu hetero vokali e konsonanta.        Ci es
	oligo Islanda lexi:</P>
	<P LANG="en-GB" CLASS="western" ALIGN=JUSTIFY><BR>
	</P>

<TABLE>
<TR>
  <TD><B>Islanda</B></TD>
  <TD><B>Glosa</B></TD>
  <TD><B>English</B></TD>
  <TD><B>Deutsch</B></TD>
</TR>
<TR>
  <TD>J&aacute;</TD>
  <TD>Ja</TD>
  <TD>Yes</TD>
  <TD>Ja</TD>
</TR>
<TR>
  <TD>Nei</TD>
  <TD>No</TD>
  <TD>No</TD>
  <TD>Nein</TD>
</TR>
<TR>
  <TD>Dag</TD>
  <TD>Di</TD>
  <TD>Day</TD>
  <TD>Tag</TD>
</TR>
<TR>
  <TD>&Iacute; dag</TD>
  <TD>Nu-di</TD>
  <TD>Today</TD>
  <TD>Heute</TD>
</TR>
<TR>
  <TD>&Aacute; morgun&nbsp;&nbsp;&nbsp;</TD>
  <TD>Fu-di&nbsp;&nbsp;&nbsp;</TD>
  <TD>Tomorrow&nbsp;&nbsp;&nbsp;</TD>
  <TD>Morgen&nbsp;&nbsp;&nbsp;</TD>
</TR>
<TR>
  <TD>Takk</TD>
  <TD>Gratia</TD>
  <TD>Thank you</TD>
  <TD>Danke</TD>
</TR>
<TR>
  <TD>Einn</TD>
  <TD>Mo</TD>
  <TD>One</TD>
  <TD>Ein</TD>
</TR>
<TR>
  <TD>Tveir</TD>
  <TD>Bi</TD>
  <TD>Two</TD>
  <TD>Zwei</TD>
</TR>
<TR>
  <TD>Pr&iacute;r</TD>
  <TD>Tri</TD>
  <TD>Three</TD>
  <TD>Drei</TD>
</TR>
<TR>
  <TD>Gj&aacute;</TD>
  <TD>Fisu</TD>
  <TD>Rift, fissure</TD>
  <TD>Spalte</TD>
</TR>
<TR>
  <TD>Eyja</TD>
  <TD>Nesia</TD>
  <TD>Island</TD>
  <TD>Insel</TD>
</TR>
<TR>
  <TD>Reykja</TD>
  <TD>Fumi</TD>
  <TD>Smoke</TD>
  <TD>Rauch</TD>
</TR>
<TR>
  <TD>Fl&uacute;gv&ouml;llur&nbsp;&nbsp;&nbsp;</TD>
  <TD>Aeroporta&nbsp;&nbsp;&nbsp;</TD>
  <TD>Airport&nbsp;&nbsp;&nbsp;</TD>
  <TD>Flughafen&nbsp;&nbsp;&nbsp;</TD>
</TR>
<TR>
  <TD>Simi&nbsp;&nbsp;&nbsp;</TD>
  <TD>Telefono&nbsp;&nbsp;&nbsp;</TD>
  <TD>Telephone&nbsp;&nbsp;&nbsp;</TD>
  <TD>Fernsprecher&nbsp;&nbsp;&nbsp;</TD>
</TR>
</TABLE>


	<P LANG="en-GB" CLASS="western"><BR>
	</P>
        <BR>
<A NAME="komerci"></A>
	<H2 LANG="en-GB" CLASS="western">Komerci inter UK e Benelux</H2>

	<P CLASS="western" ALIGN=JUSTIFY STYLE="text-indent: 1.27cm">Plura
	komerci-pe posi este anxio de proto exporta. Sed per exporta mu pote
	sti kresce mu komerci e sti ma mega mu in-valuta. Plu &quot;Proto
	Merka-lo&quot; pro plu komerci-pe in UK es plu-la in plu Benelux
	landa -- Belgie, Nederlanda e Luxembourg.  Un UK du vendo ma a plu
	Benelux landa de a USA.</P>
	<P CLASS="western" ALIGN=JUSTIFY><BR>
	</P>
	<H3 LANG="en-GB" CLASS="western">Belgie</H3>
	<P CLASS="western" ALIGN=JUSTIFY>Belgie es u boni
	merka-lo pro plu neo UK exporta-pe. Id habe fo boni transporta nexu
	pro ambi plu persona e pro plu merka-ra. Anti-co, un UK komerci-pe
	nece habe ski de oligo lingua. Flanders es u maxi pluto mero u-la
	landa; e poli komerci-pe logi un Englanda-lingua. Anti-co, un UK
	komerci-pe ne debi uti solo auto lingua. Id es ma sofi e ma profito
	de grafo plu preci-lista in plu Euro; e de grafo plu hetero firma
	literatura in plu loka lingua.</P>
	<P CLASS="western" ALIGN=JUSTIFY>In Belgie es tri
	oficiali lingua. Cirka 60% u demo dice Nederlanda-lingua, 40% dice
	France-lingua, e oligo demo in austro Belgie dice Deutsch. In
	Flanders, un oficiali lingua es Nederlanda; sed poli-pe la uti
	English in mu komerci-dice e in plu komerci-grama.  In Wallonia
	regio pe dice France-lingua e ne poli komerci-pe la uti alo logi
	English.  Brussels es un oficiali bi-lingua regio de Belgie; u maxi
	numera persona qi eko la dice France-lingua; anti-co, ma mega numera
	komerci-pe qi logi e uti English nu du kresce.</P>
	<P CLASS="western" ALIGN=JUSTIFY><BR>
	</P>
	<H3 LANG="en-GB" CLASS="western">Nederlanda</H3>
	<P CLASS="western" ALIGN=JUSTIFY>Pe plu-kron nima
	Nederland &quot;u Porta ad Europa&quot;; u-ci es kausa de id fo boni
	transporta sistema e distribu nexu a plu maxi gravi ekonomi centra
	de Europa. Maxi numera Nederland-pe pote logi English; e mu hedo uti
	id ko plu komerci-pe. Anti-co, id es nece pro UK komerci-pe de habe
	loka representa in singu merka-lo. Mu nece prepara mu proto
	literatura fo boni  e tekno; e grafo id in Nederlanda-lingua.</P>
	<P CLASS="western" ALIGN=JUSTIFY><BR>
	</P>
	<H3 LANG="en-GB" CLASS="western">Luxembourg</H3>
	<P CLASS="western" ALIGN=JUSTIFY>Luxembourg ne gene
	iso mega publika de plu hetero Benelux landa; posi kausa id es u fo
	pusi landa. Anti-co, plu Luxembourg komerci-pe este fo interese de
	expande mu merka-lo. Id es u fo pluto landa; e id ofere poli speci
	merka-ra qi habe fo boni qalita. 
	</P>
	<P CLASS="western" ALIGN=JUSTIFY>Id es solo bi horo
	vagona-viagia ex Brussels a Luxembourg; seqe-co, plu exporta
	komerci-pe pote facili visita ambi mu Belgie e Luxembourg merka-pe
	tem un iso di. E un exporta-pe habe un hetero profito; u maxi numera
	komerci-pe in Luxembourg dice English, France-lingua, Deutsch e
	Letzebuergesch.</P>
	<P CLASS="western" ALIGN=JUSTIFY><BR>
	</P>
        <BR>

<A NAME="grama"></A>
<H2 LANG="en-GB" CLASS="western">Plu Grama e Nova</H2>

	<P CLASS="western" ALIGN=JUSTIFY>Poli gratia pro plu
	grama e de plu pikto-karta ex tu libe-tem viagia u-ci anua; id es fo
	gluko de ski; tu amo uti Glosa; e dura ergo in poli speci mode de
	dura avanti na internatio lingua. 
	</P>
	<P CLASS="western" ALIGN=JUSTIFY>Gratia plus a plu-la
	ami qi pa konsili mi de plu puta-me problema. Per  kripto kausa;
	oligo programa pa ki ab ex mi dura disko-me. Mi flexi-disko-me dura
	habe mekani problema; e ka-co id ne funktio. Mi nu fu merka neo-ra;
	e po-co, mi fu pote apri e uti plu-la dokumenta epi mi plu
	flexi-disko; e ma-gravi, mi fu pote stora pan ergo epi flexi-disko.
	Boni-fortuna; Rainer, mo krati-pe de GEO, nu-pa re-stora &ldquo;Word
	2000&rdquo; per kompakti-disko; seqe-co, na pote uti u-ci programa
	itera pro PGN.</P>
	<P CLASS="western" ALIGN=JUSTIFY><BR>
	</P>
<BR>
<A NAME="glastonbury"></A>
	<H3 LANG="en-GB" CLASS="western">Glastonbury</H3>
	<P CLASS="western" ALIGN=JUSTIFY>Mi plus pa fru u
	brevi libe-tem u-ci termo-tem. Proto Septembra mi pa spende septi fo
	hedo di in viki de Glastonbury, Somerset in austra-ocide mero UK. Id
	es u fo kali rura regio; e boni fortuna, pro mi; un helio pa brilo
	forti singu di.</P>
	<P CLASS="western" ALIGN=JUSTIFY>U pa histori de
	Glastonbury es ge-nexu ko Tor; qi domina u viki. U Tor es u famo
	naturali kolina; id habe auto idio e sti mira koni forma; qi pa gene
	face per kombina de plu geologi, agrikulti e religio aktivi.  Id
	alti es 155 metri supra mari libela.</P>

<CENTER>
<IMG src="../pic/pgn086_01.jpg" BORDER="0" WIDTH=320 HEIGHT=300
    ALT="(Glastonbury)"> 
</CENTER>

<BR>
<P ALIGN="Center"><FONT COLOR="#008000">-&nbsp;pagina&nbsp;3:&nbsp;-</FONT></P>
<BR>

	<P LANG="en-GB" CLASS="western" ALIGN=JUSTIFY STYLE="text-indent: 1.27cm">
	Pre poli anua, posi tem
	Centi Anua Nona; pe pa tekto u domi-fa qi pa es u monako-do epi akro
	de u Tor. Nu u solo mero u-ci monako-do qi existe nu es u
	religio-do turi qi pe pa tekto tem Centi Anua Mo-tetra.      Es poli
	pa-stori de fantasi, misteri e de plu spiritu e Kelti histori tema
	de u-ci regio; mu inklude plu-la de Joseph de Arimatea -- ko Sankti
	Kalici qi pa tena un hema de Kristo, de Gwynn un an-fili de Nudd,
	Regi de Faeri, Regi Artur e Guinevere, de Merlin e de u Nesia de
	Avalon.</P>
	<P LANG="en-GB" CLASS="western" ALIGN=JUSTIFY>Glastonbury
	es cirka 29 kilometri ab mari epi orienta margina de Somerset. Pre
	poli anua u-ci baso e plati mero tera pa es u fo mega paluda; e pre
	u-la tem; id pa es un epi-tera mari ge-limita per plu <I>Mendip</I>
	Kolina a boreo e u <I>Polden</I> Kresta ad
	austra. E mo tem id pa es u nesia ge-nima, U Nesia de Avalon, alo
	&quot;<I>Ynis</I><I>Witrin</I>&quot;
	u-ci pa signifi &quot;Nesia de Vitri&quot;. U nesia pa es ge-nexu a
	tera per fo steno mero tera ad orienta kosta. Un in-via ad u nesia
	pa es per mero alti-tera plus para steno-vali; pe nu nima id &quot;<I>Ponter
	Ball</I>&quot;.  Un ur-nima &quot;<I>Pontus
	Vallum</I>&quot; posi pa gene nima kausa de plu
	ponti qi pa kruci u tera-tekto ex plu Romani tekto-pe e plu medi-eva
	tekto-pe.</P>
	<P LANG="en-GB" CLASS="western" ALIGN=JUSTIFY>Bi
	di singu Juli poli  kilo viagia-pe de hetero speci religio veni e
	unio kon alelo; mu preka a Teo in Religio-do de <I>Glastonbury
	Abbey </I>&ndash; mo de plu maxi paleo religio
	proto-lo in Britani. 
	</P>
	<P CLASS="western" ALIGN=JUSTIFY>	Nu-di tem holo anua poli persona
	visita Glastonbury; poli mu; simi mi, ki la kausa mu este u fo dina
	volu de visita u-la topo; te experie id magiko-trakto.  Mi pa gresi
	ana u Tor; e pa fru u puri aero, u natura e plu kali vista. 
	</P>
	<P LANG="en-GB" CLASS="western" ALIGN=JUSTIFY>U
	maxi mega trakto-lo pro mi es <I>Challice</I>
	<I>Well Gardens</I>(Plu Horti de Kalici
	Putea).  Pe pote relaxa ci; tem este plu odoro e kali de plu flori,
	e dendro; tem audi avi-kanta plus u gentili aqa-flu ex plu fonti; e
	este sani tem gusta alo balni plu pedi e manu in plu terapi-aqa. Id
	es u fo splendi-lo; e id es mo de mi maxi ge-amo loka. Veri, mi
	Septembra visita la pa es u maxi hedo setimana de mi holo bio.
	Gastonbury es u fo spiritu e sti mira loka; e pro mi; id pa es kaso
	de visita u gru loka a gru tem de mi bio. Si tu este interese; tu
	pote visita tri-ci Inter-reti eko-lo:
	</P>
	<P CLASS="western" ALIGN=JUSTIFY>
info: <A HREF="http://www.chalicewell.org.uk">www.chalicewell.org.uk</A></P>
	<P CLASS="western" ALIGN=JUSTIFY>
<A HREF="http://www.glastonburyabbey.com">www.glastonburyabbey.com</A></P>
	<P CLASS="western" ALIGN=JUSTIFY>
<A HREF="http://www.glastonbury.co.uk/tic">www.glastonbury.co.uk/tic</A></P>
<BR>

<A NAME="inter"></A>
	<H3 LANG="en-GB" CLASS="western">Glosa e Inter-reti</H3>
	<P CLASS="western">U numera de plu Glosa-ami komunika
	per E-posta e Inter-reti dura kresce. Nu es plu hetero Inter-reti
	eko-lo; per-co pe pote lekto poli speci Glosa textu e Glosa
	lexi-lista. 
	</P>
	<P LANG="en-GB" CLASS="western" STYLE="margin-left: 1.27cm">U
	boni proto-lo es Inter-reti eko-lo: 

<A HREF="../index.html">www.glosa.org</A></P>

	<P CLASS="western" STYLE="text-indent: 1.27cm">Mi es
	fo hedo de vide u-ci avanti; id es fo boni; anti-co, ex u-ci avanti;
	feno es oligo speci de Glosa-grafo.  Exempla,mi nu du gene plu grama
	e artikla qi uti oligo lexi qi ne existe in Glosa!  U-ci raro pa
	acide kron na publika pa es solo per vendo e distribu de plu bibli.
	Pa du es oligo muta a Glosa lingua e vokabulari ex publika de plu
	proto Glosa verba-bibli; e pe facili pa adapta a plu-ci pusi muta.
	</P>
	<P LANG="en-GB" CLASS="western" STYLE="text-indent: 1.27cm">Ci
	es bi freqe ero.  Mo lexi qi feno re-veni es  &ldquo;ke&rdquo;.
	U-ci pa es in  plu paleo Glosa bibli. Na pa sto uti id po publika
	PGN 50 tem 1990. Id ne es in &ldquo;Glosa 6000&rdquo; ,&ldquo;Central
	Glosa&rdquo;, ali in&ldquo;18 Steps&rdquo;; e mi ne ski u kausa id
	nu-pa re-veni.
	</P>
	<P CLASS="western" STYLE="text-indent: 1.27cm">Vice-co, na uti u
	semi-kolon (;).  U semi-kolon es fo funktio; id divide un artikla ad
	in plu frasi.</P>
	<P LANG="en-GB" CLASS="western" STYLE="text-indent: 1.27cm">Te
	translati un English frasi:  I think <I>that</I>&hellip;., Francais:
	Je crois <I>que</I>&hellip; alo Deutsch: Ich denke <I>dass</I>&hellip;.
	na ne grafo u lexi pro <I>that, que</I> alo <I>dass.</I> 
	</P>
	<P LANG="en-GB" CLASS="western" STYLE="text-indent: 1.27cm">Na
	grafo: Mi puta;&hellip;. 
	</P>
	<P LANG="en-GB" CLASS="western" STYLE="text-indent: 1.27cm">We
	think that Glosa is an easy language.</P>
	<P LANG="en-GB" CLASS="western" STYLE="text-indent: 1.27cm"> = Na
	doxo; Glosa es u facili lingua. 
	</P>
	<P LANG="en-GB" CLASS="western">In English tako-dice;
	pe freqe ne dice &ldquo;that&rdquo;. Exempla; na freqe dice: 
	</P>
	<P LANG="en-GB" CLASS="western">I think he will come. 
	In Glosa =  Mi doxo; an fu veni.</P>
	<P LANG="en-GB" CLASS="western" STYLE="text-indent: 1.27cm">Oligo
	persona nu ero uti <I>plu-mu</I> e <I>plu-tu</I>.  Mu pa proto ero
	uti:  U-ci es <U><I>u-tu</I></U> bibli</P>
	<P LANG="en-GB" CLASS="western" STYLE="text-indent: 1.27cm">U-mi =
	mine. Plu-mu = theirs.   Plu-tu = yours. 
	</P>
	<P LANG="en-GB" CLASS="western" STYLE="text-indent: 1.27cm">This
	book is yours =U-ci bibli es u-tu.</P>
	<P LANG="en-GB" CLASS="western" STYLE="text-indent: 1.27cm">It is
	yours = Id es u-tu.</P>
	<P LANG="en-GB" CLASS="western" STYLE="text-indent: 1.27cm">It is
	your book = Id es tu bibli.</P>
	<P LANG="en-GB" CLASS="western"><BR>
	</P>
	<P LANG="en-GB" CLASS="western"><BR>
	</P>
<BR>
<A NAME="18"></A>
<H2 Align="Center">18 Gradu epi Inter-reti</H2>

	<P LANG="en-GB" CLASS="western" ALIGN=JUSTIFY>	Gratia a
	Sr. Ma&#114;&#99;e&#108; &#83;p&#114;&#105;nger in
	Deutschlanda pe nu pote vide plu mero de &ldquo;18 Steps 
	to Fluency in Euro-Glosa&rdquo; per Inter-reti. E plus-co, an pa
	translati mero u-ci stude bibli ad in Deutsch; &ldquo;18 Schritte zu
	flie&szlig;endem Euro-Glosa&rdquo;. 
	</P>
	<P LANG="en-GB" CLASS="western" STYLE="margin-left: 3.81cm; text-indent: -2.54cm">
	Gratia a  Ruski-ami Sr. Alexander Kirpichev
	na nu habe proto mero 18 Gradu in Ruski. 
	</P>
	<P LANG="en-GB" CLASS="western">Eko-lo de English versio: 
	</P>
	<P CLASS="western" STYLE="text-indent: 1.27cm">
<A HREF="../en/g18s.htm">http://www.glosa.org/en/g18s.htm</A></P>
	<P LANG="en-GB" CLASS="western">Eko-lo de Deustch versio:</P>
	<P CLASS="western" STYLE="text-indent: 1.27cm">
<A HREF="../dt/g18s.htm">http://www.glosa.org/dt/g18s.htm</A></P>
	<P LANG="en-GB" CLASS="western">Eko-lo Ruski versio es:</P>
	<P CLASS="western" STYLE="text-indent: 1.27cm">
<A HREF="http://www.glosa.org/bervi/ru18s.htm">http://www.glosa.org/bervi/ru18s.htm</A></P>
	<P LANG="en-GB" CLASS="western" STYLE="text-indent: 1.27cm">Mu es
	solo u ge-brevi versio de ur-18 Gradu bibli; anti-co tri-ci
	Inter-reti bibli fu auxi plu neo doci-pe e stude-pe de Glosa.</P>
	<P LANG="en-GB" CLASS="western" STYLE="text-indent: 1.27cm">Ci es
	mero ex Deutsch; ex gradu 8,  pagina 39</P>
	<P CLASS="western" ALIGN=CENTER><BR>
	</P>
<BR>
<A NAME="das"></A>
<H3 Align="Center">Das Haus &ndash; ein paar Phrasen / Wendungen</H3>

<TABLE>
<TR>
  <TD>Merka / vendo tu domi&nbsp;&nbsp;&nbsp;</TD>
  <TD>dein Haus kaufen / verkaufen</TD>
</TR>
<TR>
  <TD>Eko in neo domi</TD>
  <TD>in ein neues Haus umziehen (in...wohnen)</TD>
</TR>
<TR>
  <TD>Prende un hipoteka</TD>
  <TD>eine Hypothek aufnehmen</TD>
</TR>
<TR>
  <TD>Tem-habe u domi</TD>
  <TD>ein Haus mieten</TD>
</TR>
<TR>
  <TD>Proprie-pe.</TD>
  <TD>Eigent&uuml;mer.</TD>
</TR>
<TR>
  <TD>Tem eko-pe</TD>
  <TD>Mieter</TD>
</TR>
<TR>
  <TD>Domi-fe</TD>
  <TD>Hausfrau</TD>
</TR>
<TR>
  <TD>Brosa kuko-ka pedi-lo&nbsp;&nbsp;&nbsp;</TD>
  <TD>den K&uuml;chenboden fegen</TD>
</TR>
<TR>
  <TD>Sistema u sedi-ka</TD>
  <TD>das Wohnzimmer aufr&auml;umen</TD>
</TR>
<TR>
  <TD>Puri u tape</TD>
  <TD>den Teppich saugen</TD>
</TR>
<TR>
  <TD>In ante-ka</TD>
  <TD>im Vorderzimmer </TD>
</TR>
<TR>
  <TD>poste-ka</TD>
  <TD>Hinterzimmer</TD>
</TR>
<TR>
  <TD>Ki ana / ki kata</TD>
  <TD>nach oben / unten gehen</TD>
</TR>
<TR>
  <TD>Klavi u porta</TD>
  <TD>die T&uuml;r verschliessen </TD>
</TR>
<TR>
  <TD>No-klavi u porta</TD>
  <TD>die T&uuml;r aufschliessen</TD>
</TR>
<TR>
  <TD>Klude / apri u fenestra&nbsp;&nbsp;&nbsp;</TD>
  <TD>das Fenster schlie&szlig;en / &ouml;ffnen</TD>
</TR>
</TABLE>
<BR>
<BR>
<BR>
<P ALIGN="Center"><FONT COLOR="#008000">-&nbsp;pagina&nbsp;4:&nbsp;-</FONT></P>
<BR>
<P><I><FONT COLOR="#008000">... In ge-printa PGN, sed minus in u-ci
  HTML-versio: 
  "Tri Andro in Navi" ex Jerome K. Jerome ("Three Men in a
  Boat") "Drei Mann in einem Boot", Glosa-Deutsch paraleli textu, 
  vide 
    <A HREF="../dt/g18s.htm#S16">www.glosa.org/dt/g18s.htm</A>. ... 
  </FONT></I>
</P> 
<BR>
<BR>
<BR>
<P ALIGN="Center"><FONT COLOR="#008000">-&nbsp;pagina&nbsp;5:&nbsp;-</FONT></P>
<BR>
<P><I><FONT COLOR="#008000">... In ge-printa PGN, sed minus in u-ci
  HTML-versio: 
  mero de ruski "18 Gradu", vide 
    <A HREF="../brevi/ru18s.htm#S2">www.glosa.org/brevi/ru18s.htm</A>. 
  ... 
  </FONT></I>
</P>
<BR>
<BR>
<BR>
<P ALIGN="Center"><FONT COLOR="#008000">-&nbsp;pagina&nbsp;6:&nbsp;-</FONT></P>
<BR>

<A NAME="teknologi"></A>
<H2 Align="Center">Teknologi-Glosa</H2>

	<P LANG="en-GB" CLASS="western" ALIGN=JUSTIFY>	U neo interese de plu
	Inter-reti Glosa ami pa gene proto per Sr. Kevin Smith in USA. Kausa
	tem ergo singu di an nece uti poli teknologi lexi; Kevin fo volu
	habe u lexi-lista. An pa proto grafo u lista; e publika id per
	Inter-reti; plus-co, an nu pa petitio auxi e info de id. 
	</P>
	<P LANG="en-GB" CLASS="western" ALIGN=JUSTIFY STYLE="text-indent: 1.27cm">
	Profesora Hogben pa lose bio pre plu mega avanti de plu puta-me; e
	pre u nati de Inter-reti. Anti-co, an pa pre-vide u veni e u gravi
	de plu puta-me. An pa este sura; u Glosa lexi-lista pote es sati gru
	pro panto neo lexi de puta-me lexi-lista.  
	</P>
	<P LANG="en-GB" CLASS="western" ALIGN=JUSTIFY STYLE="text-indent: 1.27cm">
	Ron Clark  pa es fo interese de plu puta-me; e pa emfasi id gravi;
	supra-toto pro internatio-eduka, e komunika; e pro ma tako avanti de
	Glosa. Mali-fortuna, un iso tem de u fo tako avanti de Inter-reti;
	Ron pa du lose an boni sani; e an pa proto ergo e puta ma-lento. Id
	es solo nu; na logi u metri de u-ci retro-gresi. 
	</P>
	<P LANG="en-GB" CLASS="western" ALIGN=JUSTIFY STYLE="text-indent: 1.27cm">
	Anti-co, Ron pa proto grafo u teknologi lexi-lista; e ci es u-la
	lista. Simi Kevin; na sio amo gene plu idea e auxi de grafo e
	expande u seqe lista.</P>

<BR>
<IMG src="../pic/pgn086_03.jpg" BORDER="0" WIDTH=320 HEIGHT=266
    ALT="(mus)"> 
<BR>

<TABLE>
<TR>
  <TD><B>English</B></TD>
  <TD><B>Glosa</B></TD>
</TR>
<TR>
  <TD>Hard drive</TD>
  <TD>Dura disko-me</TD>
</TR>
<TR>
  <TD>Floppy drive&nbsp;&nbsp;&nbsp;</TD>
  <TD>Flexi disko-me</TD>
</TR>
<TR>
  <TD>Compact disc&nbsp;&nbsp;&nbsp;</TD>
  <TD>Kompakti disko</TD>
</TR>
<TR>
  <TD>Floppy disk</TD>
  <TD>Flexi disko</TD>
</TR>
<TR>
  <TD>Plastic case</TD>
  <TD>Plastika tegu</TD>
</TR>
<TR>
  <TD>Disk guard</TD>
  <TD>Disko alexi-ra</TD>
</TR>
<TR>
  <TD>Hub</TD>
  <TD>Meso-me</TD>
</TR>
<TR>
  <TD>Locked disk&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</TD>
  <TD>Ge-klude disko</TD>
</TR>
</TABLE>

<BR>
<IMG src="../pic/pgn086_02.jpg" BORDER="0" WIDTH=320 HEIGHT=177
    ALT="(disko)"> 
<BR>

<TABLE>
<TR>
  <TD>Corrupt disk</TD>
  <TD>Ge-noku disko</TD>
</TR>
<TR>
  <TD>Chip</TD>
  <TD>Mika</TD>
</TR>
<TR>
  <TD>Hardware</TD>
  <TD>mekani</TD>
</TR>
<TR>
  <TD>Software, programme&nbsp;&nbsp;&nbsp;</TD>
  <TD>Programa</TD>
</TR>
<TR>
  <TD>Run a programme&nbsp;&nbsp;&nbsp;</TD>
  <TD>Uti u programa</TD>
</TR>
<TR>
  <TD>Modem</TD>
  <TD>Modem</TD>
</TR>
<TR>
  <TD>Desk Top Publishing&nbsp;&nbsp;&nbsp;</TD>
  <TD>Tabla publika</TD>
</TR>
<TR>
  <TD>Keyboard</TD>
  <TD>Klavi-taba</TD>
</TR>
<TR>
  <TD>Key in</TD>
  <TD>Klavi in</TD>
</TR>
<TR>
  <TD>Upper case</TD>
  <TD>Plu mega litera</TD>
</TR>
<TR>
  <TD>Lower case</TD>
  <TD>Plu pusi litera</TD>
</TR>
<TR>
  <TD>Alt key</TD>
  <TD>Alt klavi</TD>
</TR>
<TR>
  <TD>Control key</TD>
  <TD>Kontrola klavi</TD>
</TR>
<TR>
  <TD>Mouse</TD>
  <TD>Mus</TD>
</TR>
<TR>
  <TD>Mouse mat</TD>
  <TD>Mus tape</TD>
</TR>
<TR>
  <TD>Mouse button</TD>
  <TD>Mus butona</TD>
</TR>
<TR>
  <TD>Left / right</TD>
  <TD>Laevo / dextro</TD>
</TR>
<TR>
  <TD>Light detector</TD>
  <TD>Foto detekti-me</TD>
</TR>
<TR>
  <TD>Curser</TD>
  <TD>Indika-ra</TD>
</TR>
<TR>
  <TD>Click, press</TD>
  <TD>Piezo</TD>
</TR>
<TR>
  <TD>&nbsp;</TD>
  <TD>Klik (onomatopoeia)<BR>&nbsp;</TD>
</TR>
<TR>
  <TD><B>English</B></TD>
  <TD><B>Glosa</B></TD>
</TR>
<TR>
  <TD>Drag</TD>
  <TD>Trakto</TD>
</TR>
<TR>
  <TD>Monitor</TD>
  <TD>Monito-me</TD>
</TR>
<TR>
  <TD>Screen</TD>
  <TD>Skuta</TD>
</TR>
<TR>
  <TD>Speaker</TD>
  <TD>Audi-me</TD>
</TR>
<TR>
  <TD>Scanner</TD>
  <TD>Skana-me</TD>
</TR>
<TR>
  <TD>Flatbed  scanner</TD>
  <TD>Plati skana-me</TD>
</TR>
<TR>
  <TD>Drum scanner</TD>
  <TD>Kilindra skana-me</TD>
</TR>
<TR>
  <TD>Power / speed</TD>
  <TD>Dinamo / tako</TD>
</TR>
<TR>
  <TD>Data base</TD>
  <TD>Data basi</TD>
</TR>
<TR>
  <TD>Work station (desk)</TD>
  <TD>Ergo-mo</TD>
</TR>
<TR>
  <TD>Printer</TD>
  <TD>Tipo-me</TD>
</TR>
<TR>
  <TD>Load the paper</TD>
  <TD>Loka u papira in</TD>
</TR>
<TR>
  <TD>Digital</TD>
  <TD>Digi</TD>
</TR>
<TR>
  <TD>Analog</TD>
  <TD>Analogi</TD>
</TR>
<TR>
  <TD>Memory</TD>
  <TD>Memo-me</TD>
</TR>
<TR>
  <TD>Internet</TD>
  <TD>Inter-reti</TD>
</TR>
<TR>
  <TD>Network</TD>
  <TD>Reti</TD>
</TR>
<TR>
  <TD>Web site</TD>
  <TD>Inter-reti eko-lo</TD>
</TR>
<TR>
  <TD>Home page</TD>
  <TD>Duce-pagina</TD>
</TR>
<TR>
  <TD>Server</TD>
  <TD>Servi-pe</TD>
</TR>
<TR>
  <TD>User/ end user</TD>
  <TD>Uti-pe</TD>
</TR>
<TR>
  <TD>Make back up</TD>
  <TD>Face kopi-bi</TD>
</TR>
<TR>
  <TD>&nbsp;</TD>
  <TD>&nbsp;&nbsp;(alo Face sekuri kopi)</TD>
</TR>
<TR>
  <TD>Send E-mail</TD>
  <TD>Bali E-posta</TD>
</TR>
<TR>
  <TD>Receive a fax</TD>
  <TD>gene u fax</TD>
</TR>
<TR>
  <TD>Start / stop</TD>
  <TD>Sti / sto</TD>
</TR>
<TR>
  <TD>Up-grade the system&nbsp;&nbsp;&nbsp;</TD>
  <TD>Ma-dinami u sistema</TD>
</TR>
<TR>
  <TD>Format a disk</TD>
  <TD>Formati u disko</TD>
</TR>
<TR>
  <TD>Open / close a window&nbsp;&nbsp;&nbsp;</TD>
  <TD>Apri / klude u fenestra</TD>
</TR>
<TR>
  <TD>Main window</TD>
  <TD>Duce fenestra</TD>
</TR>
<TR>
  <TD>Sound card</TD>
  <TD>Soni-karta</TD>
</TR>
<TR>
  <TD>Record</TD>
  <TD>Registra</TD>
</TR>
<TR>
  <TD>Save a file</TD>
  <TD>Salva u dokumenta</TD>
</TR>
<TR>
  <TD>Tutorial</TD>
  <TD>Doci-programa</TD>
</TR>
<TR>
  <TD>Desk top</TD>
  <TD>Grafo-mo</TD>
</TR>
<TR>
  <TD>Delete</TD>
  <TD>apo</TD>
</TR>
<TR>
  <TD>Find and replace&nbsp;&nbsp;&nbsp;</TD>
  <TD>Cerka e vice</TD>
</TR>
<TR>
  <TD>Password</TD>
  <TD>Kripto-nima</TD>
</TR>
<TR>
  <TD>Tool box</TD>
  <TD>Ru-teka</TD>
</TR>
<TR>
  <TD>Text frame</TD>
  <TD>textu-qadra</TD>
</TR>
</TABLE>
<BR>
<BR>

<P ALIGN="Center"><FONT COLOR="#008000">-&nbsp;pagina&nbsp;7:&nbsp;-</FONT></P>
<BR>
<A NAME="mega"></A>
<H2 Align="Center">Plu Mega Litera</H2>

	<P LANG="en-GB" CLASS="western" ALIGN=JUSTIFY>	Mi fo amo PGN 85; id
	es fo interese. Na nece publika poli-speci Glosa lekto-ma.</P>
	<P LANG="en-GB" CLASS="western" ALIGN=JUSTIFY STYLE="text-indent: 1.27cm">
	Il es multi persona qi du no-ski u Romani alfabeta; e plu de mu
	no-ski klu plu mega litera. Exempla: plu Hindi-pe ne uti plu mega
	litera. Probabli oligo-pe doxo; na es stupidi de uti mu. E mu  ne fu
	logi u kausa; na nece uti plu mega litera in Glosa. Ka-co, oligo mu
	posi  ne fu amo gene ski de Glosa. Veri na ne nece habe mu in
	English! Qe pe dura uti plu mega litera in English alo Francais pro
	plu nima de plu di, plu meno, plu persona-nima etc.? 
	</P>
	<P LANG="en-GB" CLASS="western" ALIGN=JUSTIFY STYLE="text-indent: 1.27cm">
	Mi ma amo; ne uti mu. Mi sugesti; na apo plu mega litera ex Glosa;
	so u stude-pe fu nece gene ski de solo semi numera litera. 
	</P>
	<P LANG="en-GB" CLASS="western" ALIGN=JUSTIFY STYLE="text-indent: 1.27cm">
	Mi nu es aktivi kolekti plu mero de Glosa grafo ex Inter-reti e PGN.
	Po-co, mi loka mu in puta-me programa; te numera qo-freqe singu lexi
	gene uti. Fini, u-ci fu don a na un idea de plu maxi e mini ge-uti
	lexi in na lexi-lista.</P>
	<P LANG="en-GB" CLASS="western" ALIGN=JUSTIFY> 	Poli saluta</P>
	<P LANG="en-GB" CLASS="western" ALIGN=JUSTIFY STYLE="margin-left: 2.54cm">
	Ex  Sid Pidd,  
	</P>
	<P LANG="en-GB" CLASS="western" ALIGN=JUSTIFY STYLE="margin-left: 2.54cm; text-indent: 1.27cm">
	Scarborough, England. 
	</P>
	<P LANG="en-GB" CLASS="western" ALIGN=JUSTIFY><BR>
	</P>
	<P LANG="en-GB" CLASS="western" ALIGN=JUSTIFY><BR>
	</P>
	<P LANG="en-GB" CLASS="western" ALIGN=JUSTIFY>Karo Sid,</P>
	<P LANG="en-GB" CLASS="western" ALIGN=JUSTIFY STYLE="text-indent: 1.27cm">
		Poli gratia de tu grama; e gratia plus  de tu  dura auxi develop e
	difusi Glosa. 
	</P>
	<P LANG="en-GB" CLASS="western" ALIGN=JUSTIFY STYLE="text-indent: 1.27cm">
	Akorda! U demanda pro ma mega qantita de Glosa lekto-ma dura kresce.
	Veri es mega ergo avanti pro ali Glosa traduce-pe. Mi doxo; u ma
	lekto-ma na habe, u ma tako Glosa fu avanti. Anti-co, na nece
	progresi ko kura. Na nece ski; panto lekto-ma es tekno ge-grafo in
	boni Glosa. Pe demanda ambi plu ge-traduce textu; e plus-co, plu
	ur-Glosa textu de poli speci tema.</P>
	<P LANG="en-GB" CLASS="western" ALIGN=JUSTIFY STYLE="text-indent: 1.27cm">
	Na ne tende a-nu apo plu mega litera ex Glosa. Sura u-ci ne es u
	problema tem dice; kausa kron mo persona no-logi ali frasi; un
	hetero dice-pe es la te ma-klari u signifi. Sed tem lekto solo; si u
	lekto-pe vide u mega litera meso frasi id posi fu es un auxi;  e ne
	fu es u problema.  Mi puta u-ci es u proto kron na pa habe u-ci
	sugesti. Qe ali hetero PGN lekto-pe este fo pro alo fo anti plu mega
	litera in Glosa?  Si ja, place grafo a mi.</P>
	<P LANG="en-GB" CLASS="western" ALIGN=JUSTIFY STYLE="text-indent: 1.27cm">
		U pa-Glosa auxi-pe, Sr. Reg Frank pa dona sko de plu tekno-tema in
	India tem poli anua. An pa ski mega de mu no-facili de gene sko de
	English. Kon an ski de oligo India lingua, Europa lingua e de Glosa
	an ne pa doxo; Glosa pa es fo no-facili pro plu India-pe. Sura mu
	habe fo hetero sintaxi de English alo Glosa.</P>
	<P LANG="en-GB" CLASS="western" ALIGN=JUSTIFY STYLE="text-indent: 1.27cm">
		Kron oligo persona  proto de stude e uti Glosa mu plu-kron este u
	volu de introduce oligo-ra qi es simi mu auto matri-lingua; ci es
	oligo exempla qi pe pa petitio na uti in Glosa.</P>
	<P CLASS="western" ALIGN=JUSTIFY>Ex
	Englanda-lingua; pe sugesti na uti &ndash;<U>s</U> vice<I>plu</I>.
	 Flower = flori.  Flower<U>s</U> = plu flori
	</P>
	<P LANG="en-GB" CLASS="western" ALIGN=JUSTIFY STYLE="text-indent: 1.27cm">
	Indonesia: grafo u lexi bi-kron. Exempla: bunga = flori  bunga bunga
	= plu flori</P>
	<P CLASS="western" ALIGN=JUSTIFY STYLE="text-indent: 1.27cm">Francais:
	volu uti la, le e les vice <I>U</I>.</P>
	<P LANG="en-GB" CLASS="western" ALIGN=JUSTIFY STYLE="text-indent: 1.27cm">
	La tabla = U tabla.  Les tables = plu tabla.</P>
	<P LANG="en-GB" CLASS="western" ALIGN=JUSTIFY>Deutsch: volu uti plu
	mega litera pro singu nima-lexi. Posi Sid; tu simi na, ne akorda kon
	u-ci sugesti!</P>
	<P LANG="en-GB" CLASS="western" ALIGN=JUSTIFY STYLE="text-indent: 1.27cm">
	Es plu hetero sugesti qi na pa dice de tem plu Glosa unio in
	Hampstead e Richmond e per plu pre-PGN; e qi na pa decide ne uti.
	Anti-co, pa es oligo boni sugesti; e po dice de mu, na pa proto uti
	mu. U duce ra pa es fonetika ortografi de Glosa.</P>
	<P LANG="en-GB" CLASS="western" ALIGN=JUSTIFY STYLE="text-indent: 1.27cm">
	Poli-pe este hedo kron mu vide uno-ra in Glosa qi es komuni ko mu
	matri-lingua. Exempla; plu India-pe este interese e hedo de u
	relatio inter plu Latino e Greko lexi ko plu lexi ex Sanskrit
	lingua.  Exempla:  YOGA 
	</P>
	<P CLASS="western" ALIGN=JUSTIFY>(signifi <I>juga
	ko Teo</I>) &ndash; Latino, Juga. Plus, Greko,
	Zigo = English join. English Yoke = juga kon alelo.</P>
	<P LANG="en-GB" CLASS="western" ALIGN=JUSTIFY STYLE="text-indent: 1.27cm">
	Anti-co, id es no-sofi e no-posi de adapta Glosa te gru singu
	dice-pe de u munda.  Hogben e Clark pa tende face Glosa iso facili e
	iso universa de posi. Mu plus-co, pa emfasi; Glosa nece avanti ko
	nu-di science e teknologi.</P>
	<P LANG="en-GB" CLASS="western" ALIGN=JUSTIFY STYLE="text-indent: 1.27cm">
	U Romani alfabeta nu es fo boni ge-ski ultra Europa. Pe nece  uti id
	te grafo un eko-lo epi  grama-ve; kron bali  u grama ad ali-pe in
	Europa, Australasia alo Amerika. Cirka penta centi Afrika lingua nu
	habe plu lexi-bibli ge-grafo in Romani ortografo. Cina habe Pinyin &ndash;
	Romani ortografi.</P>
	<P LANG="en-GB" CLASS="western" ALIGN=JUSTIFY STYLE="text-indent: 1.27cm">
		Ex veni de neo komunika teknologi e Inter-reti; plu Arabi e Cirili
	ortografo-uti landa pa du stude plu hetero Europa-lingua; seqe-co,
	mu boni ski u Romani alfabeta. Nu pe pote uti plu para puta-me
	klavi-taba; qi habe u pote de sto Romani ortografo e sti a
	non-Romani ortografi. Veri, es poli speci auxi-me pro ali internatio
	stude-pe qi cerka id.</P>
	<P LANG="en-GB" CLASS="western"><BR>
	</P>
	<P CLASS="western" ALIGN=CENTER><BR>
	</P>
<BR>
<BR>
<A NAME="vagona"></A>
<H2 Align="Center">Vagona Komunika</H2>

	<P LANG="en-GB" CLASS="western" ALIGN=JUSTIFY>	Plu maxi boni
	sensi-me ne pote skope peri plu gono. E mu ne pote detekti u mero de
	glacia epi vagona-via 500 metri avanti ab.  Mu ne pote registra u
	proto de vagona kongesti cirka mo kilometri avanti. Klu plu maxi neo
	via-carta de plu naviga-sistema habe un eva de minimu sixa setimana.
	Seqe-co, mu ne pote dona info de plu via-repara alo plu hetero
	disrupti qi pa proto pa-di alo pa-setimana.</P>
	<P LANG="en-GB" CLASS="western" ALIGN=JUSTIFY>	Solo direkti komunika
	ex vagona a vagona pote auxi solve u-ci problema. Plu skience-pe in
	Komunika  e Teknologi  Departamenta de u DaimlerChrysler 
	</P>
	<P LANG="en-GB" CLASS="western" ALIGN=JUSTIFY> Recerka Centra in
	Deutschlanda nu ergo te detekti u maxi boni solve. Mu volu id fu sti
	ago u vagona ma sekuri e ma gluko. E mu volu sti ma mega u &ldquo;kampu
	de vista&rdquo; de u vagona; dona id u pote de vide klu peri plu
	kurva longi plu serpenti-via.</P>
	<P LANG="en-GB" CLASS="western" ALIGN=JUSTIFY>	Mo projekti  ergo de
	dona fo exakti info de u loka de u vagona. Info de ali problema si
	id es de vagona kongesti alo no-funktio vagona in kurva de via alo u
	mali-acide --  es uti-ple a plu hetero ago-pe solo si mu ski un
	exakti loka de u-la problema vagona.</P>
	<P LANG="en-GB" CLASS="western" ALIGN=JUSTIFY>	Nu pe uti plu
	satelita per GPS (Globa Positi Sistema). Anti-co, pe ne panto-kron
	gene sati exakti loka indika. Posi si singu vagona uti u GPS kodi-me
	u-la sio auxi; sed a nu u-ci habe u deviati de mo metri. Na nece
	atende; a kron fu es ma-dinamo GPS satelita; alo posi u ge-skema
	GALILEO satelita reti fu proto difusi plu direkti signali. Plu-ci fu
	dona u pote de ski un exakti loka de oligo centrimetri; e plus-co,
	dona u-la info fo tako; e  seqe-co, auxi plu ago-pe reakti ma tosto.</P>
	<P CLASS="western" ALIGN=JUSTIFY><BR>
	</P>
	<P CLASS="western" ALIGN=JUSTIFY></P>

<BR>
<BR>
<BR>
<P ALIGN="Center"><FONT COLOR="#008000">-&nbsp;pagina&nbsp;8:&nbsp;-</FONT></P>
<BR>
<BR>

<A name="enigma"></A>
<P><I><FONT COLOR="#008000">Enigma Pagina: place vide</FONT></I>
  <A HREF="../pic/pgn086_enigm.png">www.glosa.org/pic/pgn086_enigm.png</A>
</P>
<BR>
<BR>
<HR>
<P ALIGN="Right">
<A HREF="../index.html">www.glosa.org</A>,
2005-06-26&nbsp;... 2008-02-26. 
</P>

</BODY>
</HTML>
