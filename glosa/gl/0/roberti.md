\
\
\

ROBERTI {#roberti align="Center"}
-------

(Textu e plu pikto ex Syd Pidd, 2003. HTML ex Marcel Springer, 2006.\
U stori dice de civita Scarborough. Syd Pidd eko la.)

------------------------------------------------------------------------

\
\
\

![(ge-grafo: Roberti)](../pic/roberti01.jpg){width="505" height="148"}

![(nomina de Syd Pidd, un autori)](../pic/roberti03.jpg){width="235"
height="46"}

\
\
\

### ROBERTI

#### An Veni

\(1) Roberti telefono un an gina kusina Beti, de visita fe in Skarbro
cirka setimani tri, Meno Mo Bi. "Meno Mo Bi!", pa dice Beti, "e tu nu in
Austra Afrika!". "Qe tu ski qo Skarbro es homo in Meno Mo Bi? Tu fu
linqi u tu termo Estiva e veni a u na Hiberna, frigi, tempestu, fo
venti, pluvi, nebu, polio, nefo, hidro nivi, plu di pusi lumi, es solo
six horo longi, il es mo okto horo melani noktu, il es nuli ra akti,
nuli loka aperi. U klima es tristi e tu volu veni!. Si tu veni, qo modo
mi amusa vi?"

\(2) Skarbro es epi u boreo orienta kosta de England para u Boreo Mari de
qi u aqa flu ab u artika e freqe plu venti krita e peti trans u-ci aqa
pluso ab Artika. Anti-co Roberti pa veni a Beti domi e fero la u an gina
Margareta.

![(pikto: Roberti senti frigi.)](../pic/roberti02.jpg){width="274"
height="478"} (3) Di mo, Roberti veni kata ab un an kli-ka ge-vesti in
plu dromo pedi-ve, tenu intra-ve e brevi poda-ve. Ze-ra hetero. "Mi ki
dromo.", an pa sti ski. "Homo qo! Tu ne pote!". Sed an ne pa volu audi e
pa aperi u porta, pa gresi dia. subito, an pa face u mega fo-spira, sto
e feno enigma.

Anti-co, an sume u lento profunda spira e aperi u strata porta. U porta
imedia pa ge-rape ab u an manu, pa ge-bali holo apri ko u mega krasc e
Roberti pa ge-tegu ko kako foni, ulula venti e frigi aqa. An komence
tremulo viole, sto, torno e ki celera versa intra u domi linqi aperi u
strata porta, u extra porta e u kamera porta. "Qe tu pa ge-nati in un
agri?" dice Beti tem klude plu tri porta.

\

![(pikto: Margareta ko termo vesti.)](../pic/roberti04.jpg){width="348"
height="486"} (4) "Roberti, tu es rabidi.", Margareta dice e adi "Na ki
a plu boteka". Fe e Beti ambi skende a skala. Es u longi pausa. Andro
itera feno enigma. An kresce ma e ma enigma tem u bi gina ne monstra se
longi tem. Kron mu veni kata, an ridi. U an gina pa subito esce ma
obesi, mega! Fe pa habe epi se poli paki ve ge-tem-gene de Beti pluso
plu fe auto, il posi proxi bi ze difere ve. E! Mu pa no fini! Singu nu
loka epi se bi kola-te singu, un extra extra-ve, un aqa alexi extra-ve
supra un extra extra-ve, u lana kefa-ve, un aqa alexi kefa-ve supra u
sekunda. Mu pa liga un aqa alexi kefa-ve so solo plu nasa e oku pote
ge-vide. "Plu Inuit" ridi Roberti. Plu Inuit es plu demo qi eko in u
Artika. Plu gina aperi u kamera porta, ki dia e klu id, mu akti homo ko
u extra porta e ko u strata porta.

\(5) U pusi po, Roberti akusti u aperi de strata porta, u id klu, aperi e
klu de extra porta, u kamera porta aperi e ge-veni in plu gina. Mu
no-liga plu mu aqa alexi kefa-ve, apo aqa alexi kefa-ve, lana kefa-ve,
aqa alexi extra-ve, extra-ve, kola-te mo, kola-te bi, aperi stora-ka
porta, pende plu kefa-ve e kola-te, klu u porta, apo lana-ve mo, lana-ve
bi e sume mu ana-skala, muta plura hetera vesti in idio, sistema mu e
fini unio un andro. Tem plu Inuit pa du sistema, Roberti pa pa stara in
plu boteka-saka. Mo botilia de lakti, mo manu de banana e mo
posta-karta! "Mi no kredi!", an pa voci, "Tri ra!". "Po pan plu longi
prepara! Tu nece spende ma de bi ze para u tem ge-loka epi plu vesti e
aperi e klu plu porta de merka. Qe es pan tem homo u-ci in England?".
"No. Solo Hiberna"

\

#### An Vagona

![(pikto: plu pedi-marka)](../pic/roberti05.jpg){width="498"
height="285"} (6) U seqe di, u mana feno ma lumi. Roberti pa ki a
fenestra sed no pote vide dia, polio ko nebu. Sed non extra! Pan nebu pa
es epi u intra de vitri. Roberti pa frika id ab. Pan extra pa es alba!
Nivi! E ali juveni, tem vide u prima nivi de hiberna face qo? Ju face
plu pista, plu pedi-marka in rekti line, plu kurva line, retro, salta
epi solo mo poda, proxi, dista\...\...\...\..... "Roberti! qe tu volu
ali vora mo, u-ci mana, es fo tardi, tu pa pa es extra u-la mega tem"

\

![(pikto: sporta kata monti ko nivi)](../pic/roberti06.jpg){width="468"
height="476"} (7) "Na ki ko plu juveni a Falsgrave Parka sporta slec". U
slec es homo u kareta sine plu rota, id moti per glisa epi u nivi, u
glisa-vagona. "Qe tu volu skope?".

\(8) Mu pa skope. U babi pa du ge-trakto epi u tea fero-pla, Recel u beti
fe-fili fe-fili pa habe u ma mega fero-pla e glisa kata u klina, Kevin,
u ju-fe ma mega fratri, habe u paleo nivi-vagona. Id habe u tegu nexi a
bi "dromo" e habe u ma fo-klina longi klina. U klina kresce a laevo e
plu juveni es ma mega e ma no-fobo a laevo pluso. Nu-fu, Roberti sta a u
maxi laevo fini de line kausa an es u ma paleo! "Qe tu volu u ki,
Sinior?", u proxi ju-andro labi-ridi ofero u an mega ambitio foto orange
vagona. Plu Roberti oku aperi lati e foto e lumi. "Fo poli gratia". An
kade plu manu e genu epi u glisa-me, tena plu manu-ra e pa zelo pedi
pulsa ab. Plu panto-pe vagona pa pa glisa glabro, lisi e gentili sed
Roberti pa pa sti on u hetera klina.

\

![(pikto: andro, ge-kade ad-in nivi)](../pic/roberti07.jpg){width="357"
height="248"} (9) Pa es fo-klina. U vagona ko-lekti veloci, Roberti
kresce ma ge-excite. U no-marka nivi feno glabro e libe tem an pa glisa
sed u pedi-lo infra pa es tele ab glabro. Il es plu bumpa kripto ex fla
nivi e plu fora ple de nivi. U vagona acelera, id salta, id rolo u-ci
via e u-la. Un an ami senti no-facile de resta epi. Pluso il es plu mega
dendro ante an. "Qo-modo krati?". "No pote krati". "Qo-modo sto?". "No
pote sto". Anti-co Roberti no veni a dendro, u an vagona pa merge in u
mega fora, tropi kefa supra kalku, kade u id kargo e kontinu ge-gira se
kata. Il pa es u pausa. Roberti sta ana e mali gresi po u an fero-me qi
pa du salta ex de vista.

\

![(pikto: nivi-andro)](../pic/roberti08.jpg){width="389" height="318"}
(10) An pausa e voci sed an es tro tele de ge-akusti. An undu plu an
braki in sema. An dispare. An resta ge-dispare. "An dice qo?". "Mi no
ski. Posi an deskribe u an sonia gina". "No mega uti de an. Feno bi
metri alti!" Beti, Margareta, Kevin e Recel gresi u longi ma plati via
pro detekti an e u-la, an es voci "Mi face u nivi andro". Peri u gono es
u mega kumulu de nivi ko u facia de plu lito oku, rino e stoma e ko
kefa-ve. Auto lauda, Roberti duci u via. Sed no a u mega kumulu, solo ad
u pusi figura ko kavita pro plu parta de facia. Id pa es solo bi ze
centimetri alti!

\
\

#### An Jeti

![(pikto: bali plu nivi-bola)](../pic/roberti09.jpg){width="407"
height="270"} (11) "Mi ki a Witbi". Plu gina suspira e leva plu skapa in
no-spe. Mu pa sti ki a Witbi sed mu no veni a la. Tem viagia borea, ko
kura mu ki epi u via, kron Roberti tako dice "Sto" e indika u sto-lo a
latu de via. Mu ki u-la e atende te detekti qo-ka u mu andro volu sto.
Proxi, tri juveni andro jeti plu nivi bola ad alela. Nuli-ra hetera pa
ge-akti. Longi pausa. E, ko u fo-soni "Uauauaua", u an milita kri,
Roberti salta ab u Beti vagona (u-ci ko plu rota e makina!).

\(12) Prende nivi, presa a plu misili e bali mu a plu andro. Mu sume u
defi e reakti ko u pluvi de plu auto misili. Roberti es proxi in-tera de
avalanca de ge-vola nivi. "Es no justi. An es surmonta ko ma mega
numera". Plu gina peti ad-in u milita. Nu-fu, il es oligo nivi proxi, id
es ge-pedi-plata e ge-mixi de limi e kalkula so u milita zono pande e
extende se fo tele. Un audi-pe pa ko-lekto klu bi polica ko plu blu
signi. Ad ultima, il es u nivi qi gene fatiga. Beti unda un alba nasa-te
e Beti, Margareta, Roberti, plu juveni andro e plu audi-pe itera ki
ad-in plu mu vagona. Excepti plu bi polica. Mu loka plu mu blu signi epi
u via. "NO VIA. VIA GE-BLOKA" Witbi pa es ple ge-lisi de u munda,
Skarbro pa habe solo mo via, u A64, aperi.

\
\

#### An Ki

![(pikto: pluvi)](../pic/roberti10.jpg){width="382" height="215"} (13)
"Dartmor!", Roberti spekta ana ab u an mapa. "Fu-di". Plu Margareta oku
spekta ana ad plu Paradisi, Beti dona u silento suspira de apo algo e de
plu gratia. Dartmoor es proxi penta centi kilometri austra ocide de u
Beta do e u A64 es pluso austra ocide. Plu di po, u posta karta ex
Exeter (proxi Dartmoor) dice, "Poli gratia a tu de u fo fo mega
interesti e hedo libe-tem".

\
\

------------------------------------------------------------------------

([www.glosa.org](../index.html), 2006-02-26)
