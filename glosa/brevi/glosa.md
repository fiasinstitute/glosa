---
title: U lingua Glosa
layout: post
date: 2004-12-13
---


Glosa es un internatio auxi-lingua (alo *auxlang*); qi pa gene face ex
Lancelot Hogben (ko nima *Interglossa*, GB, 1943), Ronald Clark e Wendy
Ashby (GB, 1972-1992). Plu auxlang es artificiali lingua; qi debi auxi
komunika inter dice-pe de difere plu prima-lingua e so es supli ad plu
lingua de plu natio.

Poli hekto de auxi-lingua existe. Glosa es u maxi avanti tenta ko speci;
qi es ge-nomina *isola* ex plu lingua-skience-pe. U-ci semani; Glosa ne
habe plu inflektio. Plu verba ne muta, ne pende ex funktio in frase. U
normali gramatika defici. Anti-co Glosa es sati lingua. Plu
gramatika-funktio es ge-akti ex plura funktio-verba e ex verba-ordina
(syntax). Kausa u-ci atitudi Glosa habe plu kognati lingua epi holo
mundi: plu est-Asia lingua homo Cina-lingua, Kreole lingua in Afrika,
plu Pidgin lingua alo - ko limita - u maxi importa naturali lingua -
English.\
(Mi puta; u-ci atitudi ne solo es interese, sed plus es maxi boni.)

U Glosa-verba monstra un idea, sed id singu ne habe verba-funktio auto.
Mo verba pote funktio komo \"verbum\" (akti-verba), \"nomen\"
(nima-verba), \"adiectivum\" (qalita-verba) alo \"praepositio\"
(loka-verba); si id dona logika. Plu Glosa-verba es ex Latinum e
paleo-Hellas-lingua. Per-co multi pe ski mu ex tali verba in mu lingua
alo ex mu ski de plu Romaniko-lingua. U mikro verba-lista (*Glosa 1000*
alo *Centra Glosa*) debi tako ge-stude ex plu proto-pe e sati normali
plu konditio. Qi habe ma demanda (skience, arti, poesi); pote uti u
ge-expande lista (*Glosa 6000* alo *Mega Glosa*).

U soni-dice es facili e habe sistema. Modela pro id pa es Italia-lingua
e id homo Deutsch-dice-regula. Glosa textu gene grafo per Latinum
alfabeti minus uno speciali litera alo uno diplo litera.


