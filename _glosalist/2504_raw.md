---
authorName: Gary Miller
canDelete: false
contentTrasformed: false
from: Gary Miller &lt;gmillernd@...&gt;
headers.inReplyToHeader: .nan
headers.messageIdInHeader: PENBR2JLaUxwOFNVM3otMHc9ZHZ3QmNiT21TcmJQek04QVNnc3N5cjVFUVFlUG5FPWFiQUBtYWlsLmdtYWlsLmNvbT4=
headers.referencesHeader: .nan
layout: email
msgId: 2504
msgSnippet: De Phelps es u mikro cotona kulti-lo; plus-co panto tali topo feno habe
  un iso-vista.  Mi kine a poste, e skende trans fragma, e sti kine a kuko-ka.  Kron
  mi
nextInTime: 2505
nextInTopic: 0
numMessagesInTopic: 1
postDate: '1393204284'
prevInTime: 2503
prevInTopic: 0
profile: tweety08092002
replyTo: LIST
senderId: CnwAKkhnzCCY1SK9h2fgPa_FVx5YKvf9lFZ8fIFtlOfQ21eOl5NWTtdENOVfPWZIBZfavMSTCLu_Gjkx93I398Bn-6h7e4ib
spamInfo.isSpam: false
spamInfo.reason: '12'
systemMessage: false
title: Huck Finn 32
topicId: 2504
userId: 486875979
---

De Phelps es u mikro cotona kulti-lo; plus-co panto tali topo feno
habe un iso-vista.  Mi kine a poste, e skende trans fragma, e sti kine
a kuko-ka.  Kron mi es hemi a la, mono kanis sti sta se, po an un
hetero kanis, e kine anti mi; po-co mi sura sto kine, e skope a mu, e
sta minus moti.  Un Afrika fe-dulo sti drom ex kuko-ka ko plati-ru in
manu, tem voci:  "Ab ci!"  po-co u kaukasi gina veni ex domi a la, qi
habe 45 a 50 anua.  Plus-co po fe veni bi mikro kaukasi infanti.  Fe
tali labi-ridi, fe proxi ne pote sta, a dice:  "Es tu-- fini!  Qe?"

Mi dice, pre mi pote puta:  "Ja, seniora."

Fe subito kapti mi, e forti peri-braki.  Fe du dice:  "Bi infanti, es
tu matri-sibi fili Tom!"

Po na kine i domi, fe sedi mi in sedi-mo, e sedi se epi mikro
plati-sedi-mo ante mi, tem tena mi bi manu, e dice:  "Na pre atende de
tu ma mega de bi di.  Qo-ra tena tu?"

"Na pa sti explode u moti-me kilindra."

"Tali acide!  Qe uno-pe gene noku?"

"No, seniora."

"Tu pa gene un inkontra ko parenta-sibi Silas top via, qe?"

Mi este tali turba, mi ne pote boni audi.

Fe dice:  "Anti-co na tali du dice, tem tu ne pa dice a mi mono verba
de mi fe-sibi alo de mono ex mu."

Ben, mi logi: mi habe u no-posi-- u forti no-posi.  Mi proto aperi u
stoma; anti-co fe rapi mi, e sti: mi tako kine po kli, e dice:  "An nu
kine a ci!  Mi akti u joko ad an."

Mi gene u fo-mikro vista de u-la paleo gentili-an, kron an kine in la.
 Sra. Phelps dice:  "Qe an pa kine a ci?"

Fe sponsa dice:  "No."

"An pa pre debi kine a ci; plus-co tu pa kine ultra an longi via."

U paleo gentili-an dice:  "Mi ne pote puta u ra, qi pa acide ad an."

Fe tako klina se topo poste de kli, e tira mi ex la.  "Es TOM SAWYER!"

Sura, mi proxi kade a pedi-lo!  Si mu este hedo, es zero-ra kompara a
mi.  Mi dice a mu poli ra de auto-- mi veri tende-- de famili Sawyer.

Mi este qieta topo uno latu e turba topo hetero latu.  Mi fu nece habe
un inkontra ko Tom Sawyer longi via.  Kausa-co mi dice a famili, mi fu
kine a viki, tende fero plu fero-va a ci.

