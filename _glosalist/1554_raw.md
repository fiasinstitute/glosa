---
authorName: Gary R Miller
canDelete: false
contentTrasformed: false
from: Gary R Miller &lt;justi.miller@...&gt;
headers.inReplyToHeader: .nan
headers.messageIdInHeader: PDIwMTAxMDE2LjE5MTgyMS4zNzMyLjEuanVzdGkubWlsbGVyQGp1bm8uY29tPg==
headers.referencesHeader: .nan
layout: email
msgId: 1554
msgSnippet: CIKLO HOLO GEO PO OKTO-ZE DI ex Jules Verne 26 CEDE = give up, yield;
  (proceed, succeed) NIVI = snow; (Nevada, from Spanish snowy ) Ab oceani ad oceani
  --plu
nextInTime: 1555
nextInTopic: 0
numMessagesInTopic: 1
postDate: '1287272212'
prevInTime: 1553
prevInTopic: 0
profile: tweety08092002
replyTo: LIST
senderId: upkreLaohvFp9rQlI-wuQPsrmp1Zu-yJ1q-aQ_U3J2V4noj1I1rci9YCTGajqty53Ake0IfuyIfEyrnwf4w1GAwX8twZM82COBTitQ
spamInfo.isSpam: false
spamInfo.reason: '0'
systemMessage: false
title: CIKLO GEO 26
topicId: 1554
userId: 123051087
---

 CIKLO HOLO GEO PO OKTO-ZE DI
 ex Jules Verne

      26

CEDE = give up, yield; (proceed, succeed)
NIVI = snow; (Nevada, from Spanish "snowy")

"Ab oceani ad oceani"--plu Amerika-pe dice tali.  Plus-co plu-ci
tetra lexi deskribe u "grandi funda line"; qi es trans un holo
lati de plu ge-Uni Stato.  Plu civita Neo York e San Francisko
tali es ge-uni per u-ci no-frakti metali banda; qi habe u metri
de 6057 kilometra.  Kron 1862 anti plu sud-stato membra de
parlamenta; qi volu u ma sud via, u decide es; moti u via inter
plu geo par-alelo 41 e 42.  U feru-via Pacifika habe plu unio kon
oligo sub-feru-via topo plu stato Iowa, Kansas, Colorado e
Oregon.

U vagona; in qi sedi Phileas Fogg, es u speci de omnibus epi okto
ciklo e ko zero kapsu intra id.  Kron es noktu, frigi e minus
hedo, ko plu urani ge-tegu per nefo; qi feno menace de nivi.  Es
simpli oligo konversa in vagona.  Ka-co, po brevi, poli viagia-pe
cede a somni.  Kron 8:00 u servi-pe kine in vagona e deklara; u
kron de somni es nu.  Po oligo minuta, mu muta u vagona a somni-
do.  U geo inter San Francisko e Sakramento habe simpli oligo
buno.  Po kine ab Sakramento e ultra plu kruci-via Roclin, Auburn
e Colfax, u trena kine ad ana topo u monti-fa Sierra Nevada.
Kron meso-di u trena veni a Reno, topo es u pausa de 20 minuta
kausa matina vora.  Poli Bisona freqe gene es u barage anti plu
kine de trena.  Es 8:00 kron u trena kine dia plu via de monti-fa
Humboldt, e 9:30 kron id kine in stato Utah, un area de Mega Sali
Laku, un idio koloni de plu Mormoni.
____________________________________________________________
Moms Asked to Return to School
Grant Funding May Be Available to Those That Qualify.
http://thirdpartyoffers.juno.com/TGL3141/4cba40eb36cff31484m06duc

