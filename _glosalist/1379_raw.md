---
authorName: Gary R Miller
canDelete: false
contentTrasformed: false
from: Gary R Miller &lt;justi.miller@...&gt;
headers.inReplyToHeader: .nan
headers.messageIdInHeader: PDIwMTAwMjI3LjEwMTUyNi4zOTc2LjAuanVzdGkubWlsbGVyQGp1bm8uY29tPg==
headers.referencesHeader: .nan
layout: email
msgId: 1379
msgSnippet: 'T R E S O R A   N E S I A ex Robert Louis Stevenson ge-brevi e ge-Glosa
  ex Gary R. Miller MERO SIXA:  KAPITANA SILVER 29.  ITERA MELANO MAKULA U komiti
  de plu'
nextInTime: 1380
nextInTopic: 0
numMessagesInTopic: 1
postDate: '1267284772'
prevInTime: 1378
prevInTopic: 0
profile: tweety08092002
replyTo: LIST
senderId: Ty2489x2SFoayoNbzjCVQPRpfSVCcmxMce8bpLigYbUeY76cZmSHITrFgqtMfjEtEmuB4aexQLNxx-Y1NGdHuc-yw2euVetlHSlUdA
spamInfo.isSpam: false
spamInfo.reason: '12'
systemMessage: false
title: Tresora Nesia 29
topicId: 1379
userId: 123051087
---


  T R E S O R A   N E S I A

  ex Robert Louis Stevenson

  ge-brevi e ge-Glosa ex Gary R. Miller

 MERO SIXA:  KAPITANA SILVER

29.  ITERA MELANO MAKULA

 U komiti de plu pirata pre longi dura, kron mono ex mu re-veni in domi
e, kon itera de iso saluta, qi habe, akorda mi psiko, un anti-senti, dice
petitio de minuta habe de u lumi-baci.  Mi kine a fusili fora, qi es maxi
proxi a mi, e vide ex id.

 U porta gene aperi, e penta antropo, qi kron simul sta proxi ad extra de
domi homo kumu, pulsa mono antropo ad ante.

 "Veni, boni-pe," Silver dice.  "Dona ad me, geo-pe.  U Melano Makula, so
mi pa puta."

 Uno dice, "U-ci navi grega pa dona a tu u melano makula per holo komiti
akorda na debi; simpli, tu tropi id akorda debi e vide u ra ge-grafo la."

 "Gratia, George," u mari kuko-pe reakti.  "Tu holo tem es tako de
negotia e habe panto regula in sura memo, George, mi hedo de vide u-ci."

 George dice, "Tu ne nu dice plus pseudo ad u-ci navi-grega."

 "Mi pa doxo, tu dice, tu ski panto regula," Silver reakti ko koleri.  "A
maxi simpli, si tu ne ski, mi ja ski mu; ka-co mi atende ci-- e mi nu es
vi Kapitana, sti logi-- a kron vi deklara plu krimi, po-co mi reakti."

 "O," George reakti.  "Tu es de zero divina; panto na es akorda iso doxo,
sura."
 "Alora, sti logi, mi fu reakti," u feno etio-pe voci, tem frika sudo ab
fronta.  "Sura, mi dice u veri, mi este pato kausa dice a vi.  Vi doxo, u
viagia es ge-ero--"

 Po-co an bali a pedi-lo u papira, qi mi imedia rekogni-- sura, u carta
de paleo papira ko tri kruci, mi pa detekti in olea textili topo funda de
teka de Kapitana.  Anti es a mi minus klari, u vista de u-la carta es u
sonia a plu-la anti-pe, qi a-kron habe bio.

 Silver subito salta ad ana e tena orto se per manu a mura.  "Mi nu dona
a tu monito, George," an deklara: "Mono plus lexi de tu anti-krati, kron
mi fu dice u defi a tu e pugna anti tu.  Panto vi pa lose u navi; mi pa
detekti u tresora.  George, tu habe fortuna, ka mi ne es u puni antropo."

 U-la es u fini de negotia de u-la noktu.  Es longi, a-kron mi pote sti
somni, plus-co urani ski, mi habe sufici turba de puta de antropo, mi pa
cide po meso-di tem auto risko, e, supra panto, de u-la sti-nota sporta,
de qi mi pa vide, Silver habe aktivi-- tena panto anti-pe kon alelo ad
uno latu, e gene un akorda per ali posi mode te tena auto bio ad hetero
latu.
____________________________________________________________
Diet Help
Cheap Diet Help Tips. Click here.
http://thirdpartyoffers.juno.com/TGL2141/c?cp=ziczfP9PHM-PitOgrDjUqgAAJ1DcCzXl_3TfjnPX-G4hLylnAAYAAAAAAAAAAAAAAAAAAADNAAAAAAAAAAAAAAAAAAAYQAAAAAA=

