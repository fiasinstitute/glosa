---
authorName: Gary Miller
canDelete: false
contentTrasformed: false
from: Gary Miller &lt;gmillernd@...&gt;
headers.inReplyToHeader: .nan
headers.messageIdInHeader: PENBR2JLaUxyN01ZUUxGcWRPdGI1Y0prWThRcGU4eGl3QzBKSlQyRktIODkrWUtnaUYzUUBtYWlsLmdtYWlsLmNvbT4=
headers.referencesHeader: .nan
layout: email
msgId: 2502
msgSnippet: 'Po mu gene es epi navi, u Regi kine anti mi, e seiso mi per kola-ve,
  e dice:  Tu tenta fugi ab na, qe, kanis tu? Mi dice:  Veri: mi fu dice a tu panto-ra'
nextInTime: 2503
nextInTopic: 0
numMessagesInTopic: 1
postDate: '1391388831'
prevInTime: 2501
prevInTopic: 0
profile: tweety08092002
replyTo: LIST
senderId: zRFsqJqseNn9bld8jzfIATgnnlBlwcONywEhzkB3SNpt6TfJr8vqUN57__n5XzPp2jOaDovpbq2KchDh0c93x9je-N-icYKR
spamInfo.isSpam: false
spamInfo.reason: '12'
systemMessage: false
title: Huck Finn 30
topicId: 2502
userId: 486875979
---

Po mu gene es epi navi, u Regi kine anti mi, e seiso mi per kola-ve, e
dice:  "Tu tenta fugi ab na, qe, kanis tu?"

Mi dice:  "Veri: mi fu dice a tu panto-ra exakti iso gene acide, mi Regi."

Anti-co u Duce dice:  "Sti lase u ju-an, paleo stupidi-pe tu!  Qe TU
sio pa difere akti?  Tu ma boni kako-dice de SE, kausa tu es u
persona, qi maxi mega gene merito de u-ci.

U Regi dice:  "Mi pa puta: plu AFRIKA DULO pa klepto id!"

U Duce dice per homo mode: "Anti-co MI pa puta u-la."

U Duce kine anti an.  U Regi voci:  "Sti apo tu bi manu!"

"Tu sti dice u konfesi: TU pa kripti plu valuta, tende kripti fugi ab
mi uno-di, e re-kine, tende re-fosi id, e habe panto-ra pro se."

U Regi proto face plu sto-spira soni; po-co an no-facili dice:
"Sufici!  Mi dice u konfesi!"

U Duce apo bi manu, e dice:  "Si tu itera deni u-la, mi fu sti morta
tu in fluvi."

Po mono hemi horo, mu itera habe narko; plus-co, tem mu gene ma narko,
mu gene ma ami este, e sti plu kola soni tem peri-braki.

