---
authorName: Gary R Miller
canDelete: false
contentTrasformed: false
from: Gary R Miller &lt;justi.miller@...&gt;
headers.inReplyToHeader: .nan
headers.messageIdInHeader: PDIwMDMxMTA3LjE1NTExOS4yMDE2LjAuanVzdGkubWlsbGVyQGp1bm8uY29tPg==
headers.referencesHeader: .nan
layout: email
msgId: 227
msgSnippet: SOFI Na gene paleo eva pre-kron e gene sofi po-kron.  (Deutschland) U
  RUBI-KAPILA GREGA, mero 10 John Clay; cide-pe, klepto-pe, destru-pe, falsi-ceka-pe.  An
nextInTime: 228
nextInTopic: 0
numMessagesInTopic: 1
postDate: '1068241878'
prevInTime: 226
prevInTopic: 0
profile: .nan
replyTo: LIST
senderId: 7g72jOSiX_AE2PE5uxl0QBlL3Bx0UEEVptdnXonQZZlLAV140KM7MMnvvy1BWnotlcGhcn-YlmiGnOdvaL51i8Lq7UKwpiO8dDKZ6A
spamInfo.isSpam: false
spamInfo.reason: '0'
systemMessage: false
title: U RUBI-KAPILA GREGA, mero 10
topicId: 227
userId: 123051087
---

SOFI

Na gene paleo eva pre-kron e gene sofi po-kron.  (Deutschland)

U RUBI-KAPILA GREGA, mero 10


"John Clay; cide-pe, klepto-pe, destru-pe, falsi-ceka-pe.  An es u subo
juve andro, sr. Merryweather, anti-co an es u campiona de profesio.  Mi
hedo habe mi liga-me epi an de ali hetero krimi-pe in London.  An es u
famo andro--juve John Clay.  An patri patri pa es u duka de regi.  An
auto pa es in Eton e Oxford.  An enkefa es iso tekno de digi.  Anti na
gene plu simpto de an panto-lo, na ski zero-kron; un andro auto es qo-lo.
 An klepto in Scotlanda tem uno setimana e gene plu doro te tekto un
orfana-do in Cornwall tem seqe setimana.  Mi pa ki seqe an tem poli anua
sed pa vide an nuli-kron a-nu."

"Mi spe; mi fu gene un hedo; sti ski de vi ad alelo nu-noktu.  Mi pa habe
mo alo bi pusi experi ko sr. John Clay.  Mi habe akorda; an es u campiona
de profesio.  Anti-co un horo es ultra deka.  Na nece sti ki.  Si bi vi
fu uti u vagona mo, Watson ko mi fu ki seqe in u bi."

Sherlock Holmes ne es komunika-pote tem longi viagia.  An klina se in
vagona tem api-soni plu melodi; an pa audi tem di.  Na ki ko bate-soni
epi minus-fini enigma de strata ko gasi-lampa, a-kron na gene vista in
strata Farringdon.

"Na nu es proxi la."--mi ami dice.  "U-ci homi Merryweather es u banka
duce-pe e este idio interese de u-ci.  Mi pa doxo; es boni: plus habe
Jones ko na.  An ne es u mali homi, anti an es un holo no-tekno-pe de
profesio.  An habe mo boni valu:  An es iso no-fobo de an-bovi-kani e iso
volu-tena de Homarus, si an gene manu epi uno-pe.  Na es ci, ko-co mu es
la tem atende na."

Na nu-pa es in iso homi-ple via; in qi na pa es tem mana.  Na vagona gene
lase.  Tem seqe sr. Merryweather, na ki kata u steno via e dia latu
porta; an aperi pro na.  Intra id es u pusi atri; qi habe u fini de fo
mega feru porta.  An plus aperi id; qi duce kata skala de lito gradu; qi
habe fini ad hetero forti porta.  Sr. Merryweather sto ki te sti flama in
laterna.  Po-co an duce na kata skoto atri ko tera odoro.  Po aperi u
porta tri a mega kavita alo infra-ka; qi habe poli kumu de vasa e mega
teka.

"Tu ne es fo vulne-pote ex supra."--Holmes rekogni tem tena u laterna e
skope peri.

"Ni ex funda."--Merryweather dice tem bate u baci epi plu lito; qi es u
tegu epi pedi-lo.  "Qe, karo mi: id habe u kavita soni!"--an rekogni tem
vide supra ko subito.

"Mi fo nece dice a tu u petitio; es pusi ma silento."--Holmes dice ko
severi.  "Tu nu-pa dona risko ad holo sucede de na viagia.  Qe mi fu dice
u fo-petitio; tu fu habe u boni; sedi epi mo ex plu-la teka e ne dona
vexa?"

U solemni sr. Merryweather moti se epi u mega teka ko fo ge-vulne feno
epi facia, tem Holmes kade epi genu epi pedi-lo.  Ko laterna e per lenti,
an proto skope plu mini-ra de plu skizo inter plu lito.  Oligo sekunda es
sati pro an, ka an salta itera epi pedi e moti u lenti ad-in marsu.

"Na habe in mini kaso mo horo ante na,"--an rekogni--"ka mu ne pote akti,
a-kron u boni kambio-pe es imuni in kli.  Po-co mu ne fu lose klu mo
minuta, ka, ko ma tako de ergo, mu fu habe ma tem te fugi.  Na nu es,
doktora--homo tu minus dubi pre face u divina--in infra-ka de civita mero
de mo cefa London banka.  Sr. Merrweather es u cefa de panto banka
duce-pe.  An fu dona a tu un explika; es plu kausa; plu ami-risko
krimi-pe de London fu habe mega interese de u-ci infra-ka nu-tem."

"U-ci es na France kriso."--u banka duce-pe dice per susura.  "Na pa gene
oligo monito; u tenta te klepto id fu posi gene akti."

"Vi France kriso?"

"Ja.  Na pa habe pre oligo meno u fortuna te face forti na pluto.  Pro
u-la kausa, na pa tem-gene 30,000 napoleon-valuta ex Banka de France.  Id
nu es ge-ski; na nuli-kron pa gene un acide te apo u valuta ex teka.  Id
a-nu kumbe in infra-ka.  U mega teka; epi qi mi sedi, habe 2,000 napoleon
ge-stora inter plu plumba lami.  Na reserva de kriso nu-tem es fo ma mega
de qantita; qi norma es ge-tena in mo ofici.  Plu duce-pe pa este mali de
u-ci tema."

"...Qi pa es fo ge-merito."--Holmes rekogni.  "Ko-co nu es u kron; na
sti; na pusi skema gene sistema.  Mi este; in mo horo, panto pragma fu
gene reali.  Tem-co, sr. Merryweather, na nece moti skuta epi u-la
laterna."

"Ko-co sedi in skoto?"

"Mi este sura de u-ci.  Mi pa fero u ludi-karta-fa in marsu.  Mi pa puta;
ka na es u ludi-karta grega, tu fu fo posi habe u ludi.  Anti-co mi vide;
anti-pe prepara pa gene ta sucede; na ne posi gene u risko de foto
peri-lo.  Ko-co, proto, na nece gene loka.  Panto-ci andro hedo risko. 
Anti na fu kapti mu ko subito, mu fu posi akti noku a na, si na ne dona
kura a se.  Mi fu sta poste u-ci mega teka.  Vi sti kripto se poste
plu-la.  Po mi fu monstra foto epi mu, sti veni ko tako.  Si mu fu
fusili, Watson: este zero sto de fusili kata mu."

________________________________________________________________
The best thing to hit the internet in years - Juno SpeedBand!
Surf the web up to FIVE TIMES FASTER!
Only $14.95/ month - visit www.juno.com to sign up today!

