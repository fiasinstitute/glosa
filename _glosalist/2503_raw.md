---
authorName: Gary Miller
canDelete: false
contentTrasformed: false
from: Gary Miller &lt;gmillernd@...&gt;
headers.inReplyToHeader: .nan
headers.messageIdInHeader: PENBR2JLaUxxbmFpdXpSaVJrWlgtS0pCUTVDeWhEQkU2c2R0LWorXzJkQndVK3cwRzBpUUBtYWlsLmdtYWlsLmNvbT4=
headers.referencesHeader: .nan
layout: email
msgId: 2503
msgSnippet: 'Mi ne itera debi sto tem poli di.  Kron bi falsi-pe puta: mu es ab risko;
  po-co mu itera akti in plu viki.  Mu tenta religio ergo, sti plu trance, feno es
  plu'
nextInTime: 2504
nextInTopic: 0
numMessagesInTopic: 1
postDate: '1392518824'
prevInTime: 2502
prevInTopic: 0
profile: tweety08092002
replyTo: LIST
senderId: Ux1fk8ea16aTl_5njK56R2e-BjqkqXerT6ADMkO8F92XECDVZ0HJfiOMow8wxbZrT7eEwpppol8rvTIMDmr86wFMtfosWCWE
spamInfo.isSpam: false
spamInfo.reason: '12'
systemMessage: false
title: Huck Finn 31
topicId: 2503
userId: 486875979
---

Mi ne itera debi sto tem poli di.  Kron bi falsi-pe puta: mu es ab
risko; po-co mu itera akti in plu viki.  Mu tenta religio ergo, sti
plu trance, feno es plu medika, pre-dice, e mikro ex panto-ra; anti-co
mu gene zero fortuna.  A fini, bi mu muta se, e proto moti bi kefa
proxi ad alelo, e dice per mikro-soni e kripti voka, uno-kron tem bi
alo tri horo.

Uno-di mi e Duce kine a viki, e cerka u Regi, e, po mega tem, detekti
an in poste kamera in mali bibe-do, forti narko; plus-co poli
non-ergo-an forti kritici an homo sporta.  U Duce sti kritici: an es u
paleo stupidi-pe; plus-co u Regi sti kritici anti an.  Kron mu severi
akti, mi fugi ex la homo zoa, e dromo longi fluvi via homo cervus,
kausa mi pa vide u fortuna oportuna.  Mi voci:  "Sti libe, Jim!"

Jim es ab la!  Po mikro tem, mi kine longi via, tem tenta puta: mi
debi akti qo; tem-co mi gene un inkontra ko ju-an, e dice u qestio: an
pa vide u xeno Afrika dulo ko tali vesti.  An dice:  "Ja.  A Silas
Phelps.  U paleo andro-- u xeno-pe-- pa vendo an kambio 40 dolara."

Po-co an kine ab la.  Mi kine a plankto navi, e sedi in te-do tende
puta.  Mi dice a se: sio es ma boni per kilo-kron, si Jim es u dulo-pe
topo auto eko-lo, topo qi es auto famili, si an nece es u dulo.
Kausa-co mi debi grafo u grama a Tom Sawyer, e dice: an dice a sra.
Watson: an es topo qo.  Uno-ra in mi du dice: es plu religio-di sko--
tu pa sio kine a mu.  Plus-co, si tu pa sio kine, mu dice a tu: plu
homi, qi akti, homo mi akti de u-la Afrika dulo, kine ad holo-tem
piro.

Mi ne ski: akti qo.  Mi sedi e grafo:  "Sra. Watson, tu fugi Afrika
dulo, Jim, gene detekti ci, tri kilometra longi flu ab viki
Pikesville.  Plus-co sr. Phelps habe an, e fu cede an, kambio premi
paga, si tu bali id."

Mi este justi, e holo ge-lava puri ab kako u proto kron tem holo bio,
e ski: mi nu pote dice plu preka.  Mi habe seiso, kausa mi debi face u
decide-- holo-tem-- de bi ra.

Mi dice a se: kausa-co boni-- mi fu kine a diaboli-lo! e ple skizo id.

Po-co mi sti puta de akti id per qo mode, e puta de poli mode.  Po-co
mi sti kine longi via, e, kron mi kine ultra seka-do, vide un info-ra
epi id "Xilo-Seka-do de Phelps."

U veri proto homi, mi vide, kron mi kine a viki, es u Duce.  An gene u
subito feno, e dice:  "U plankto-navi es topo qo?  Qe tu habe id topo
boni topo?"

Mi dice:  "Ben, un andro pa veni, e promise a mi deka centi, tende
auxi: an tira u pusi remi-navi trans fluvi, e re-kine, tende prende un
ovis; kausa-co mi kine kon an.  Anti-co, tem na tira id a navi, un
andro lase: mi tena id korda, e kine post id, tende pulsa id, id es
excesi forti por mi; po-co id tira laxa se, e kine ab la.  Na fini
gene id kron skoto.  Mi pa sti kine a plankto-navi.  Kron mi gene es
la, e vide: id es ab la, mi dice a se: turba acide a mu; kausa-co mu
pa fugi.  Kausa-co qo-ra acide a plankto-navi?-- e Jim-- sti-simpati
Jim?"

"U paleo-pe pa vendo an, e ne divide u valuta ko mi; plus-co u valuta
nu es zero."

Mi dice, e sti plu lakrima:  "Pa vendo an?"

"Na debi es ci tri di.  Un andro, qi pa merka an, habe u nomina Abram
Foster; plus-co an du eko a 70 kilometra ab viki longi via a civita
Lafayette."

Mi dice:  "Boni.  Mi pote kine a la per pedi tem tri di."

Po-co mi kine ab la, e sti kine ab viki.  Mi puta: mi debi sti mi
skema ko tako, kausa-co mi volu sto u stoma de Jim, a-kron bi mali-pe
fu pote fugi. Mi pa vide panto-ra, mi volu vide; plus-co mi volu gene
es holo ab bi mu.

