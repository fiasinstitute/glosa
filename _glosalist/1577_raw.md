---
authorName: Gary R Miller
canDelete: false
contentTrasformed: false
from: Gary R Miller &lt;justi.miller@...&gt;
headers.inReplyToHeader: .nan
headers.messageIdInHeader: PDIwMTAxMTA2LjExNDgyMS4yMzA4LjAuanVzdGkubWlsbGVyQGp1bm8uY29tPg==
headers.referencesHeader: .nan
layout: email
msgId: 1577
msgSnippet: CIKLO HOLO GEO PO OKTO-ZE DI ex Jules Verne 29 ADAMANTA = diamond (adamant;
  from Greek very hard ) FUSILI = gun (fusil, fusilier, fusilade) U trena kine longi
nextInTime: 1578
nextInTopic: 0
numMessagesInTopic: 1
postDate: '1289062101'
prevInTime: 1576
prevInTopic: 0
profile: tweety08092002
replyTo: LIST
senderId: XPsFTGqdRYZbgBrfdkPwdiaUUUAGIvgf8RjukYQugim_fo1RTd8FPoqp_gq9cTkF5QT43frptbBEFFq1OOJbb_30t46zpCb2qBdVBA
spamInfo.isSpam: false
spamInfo.reason: '12'
systemMessage: false
title: Ciklo Geo 29
topicId: 1577
userId: 123051087
---

 CIKLO HOLO GEO PO OKTO-ZE DI
 ex Jules Verne

      29

ADAMANTA = diamond (adamant; from Greek "very hard")
FUSILI = gun (fusil, fusilier, fusilade)

U trena kine longi via tem vespera minus sto, tem kine ultra
milita forti-lo Saunders, trans dia-via Cheyenne e a dia-via
Evans.  Mu kine a stato Nebraska kron 11:00 de noktu, kine proxi
a civita Sedgwick a civita Julesburg topo u sud rami de fluvi
Platte.  Sr. Fogg ko panto socia pa re-proto u karta-sporta.  An
prepara monstra u spata karta, kron u voka po an dice; "Mi sio
monstra un adamanta."  Stamp Proctor e Phileas Fogg imedia
rekogni alelo.  Un Amerika-pe reakti; "U-la kron e u-la topo, tu
volu--e per ali arma, tu elekti."

U bileta-pe dice u petitio a plu viagia-pe; mu fu es ta gluko te
lase vaku u vagona tem oligo minuta, ka bi andro nece solve un
acide de honora.  Po-co plu no-civiliza voci gene audi ko soni de
plu fusili; qi ne origi topo u vagona, topo es u fusili kompeti.
Mu rekogni; u trena gene u viole ex u grega ex plu Indiana Sioux.
U milita forti-lo Kearney, topo es un arme-lo, es simpli tri
kilometra ab la.  Anti-co, si mu kine ultra la, plu Sioux fu gene
vikto supra u trena inter forti-lo Kearney e u statio ultra la.
Passepartout voci; "Mi fu kine."  Sr. Fogg ne habe sufici tem te
sto u koragi-pe; qi, po aperi u porta, ne ge-ski a plu Indiana,
sucede gene se infra u vagona.  Plu sto-ru gene uti; po-co mu
fini gene sto, proxi 30 metra ab Kearney.  Plu milita-pe topo
forti-lo, po nota plu fusili soni, tako veni.  Plu Sioux ne pa
expekti mu, e kine ab la per mono grega, ante u trena gene ple
sto.

Anti-co, kron plu viagia-pe numera alelo topo plataforma de
statio, mu gene u ski; oligo ex mu ne es la, inter mu u koragi
France-an; un auxi de qi pre brevi pa salva mu.
____________________________________________________________
Globe Life Insurance
$1* Buys $50,000 Life Insurance. Adults or Children. No Medical Exam.
http://thirdpartyoffers.juno.com/TGL3141/4cd58713be378f3a4m06duc

