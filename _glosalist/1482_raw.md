---
authorName: Gary R Miller
canDelete: false
contentTrasformed: false
from: Gary R Miller &lt;justi.miller@...&gt;
headers.inReplyToHeader: .nan
headers.messageIdInHeader: PDIwMTAwNzExLjA5MTYwMi4yODU2LjAuanVzdGkubWlsbGVyQGp1bm8uY29tPg==
headers.referencesHeader: .nan
layout: email
msgId: 1482
msgSnippet: CIKLO HOLO GEO PO OKTO-ZE DI ex Jules Verne 13 BACI = stick; some bacteria
  were first referred to as BACILLUS, because they resembled sticks under the
nextInTime: 1483
nextInTopic: 0
numMessagesInTopic: 1
postDate: '1278861362'
prevInTime: 1481
prevInTopic: 0
profile: tweety08092002
replyTo: LIST
senderId: cpWFk6Uq5a8OmhJvx9Iw2QDpePQiHfy1TIHE86QWJcoQ5986JtJwDnKy-MYLlsDNiKfwM0ncT7TMbB-JBwwnp6Hxja2TD28BRERxRg
spamInfo.isSpam: false
spamInfo.reason: '12'
systemMessage: false
title: Ciklo Geo 13
topicId: 1482
userId: 123051087
---

 CIKLO HOLO GEO PO OKTO-ZE DI
 ex Jules Verne

      13

BACI = stick; 
 some bacteria were first referred to as BACILLUS, 
 because they resembled sticks under the microscope.
FANTASMA = ghost; FANTASTIC = beyond imagination
PIRO = fire; 
 PYROTECHNICS = fireworks, 
 PYROMANIAC = someone who is insane regarding fire

U skema es koragi, ple ko no-facili e posi no-funktio.  De
Passepartout, an es prepara de ali ra; qi fu posi gene postula. 
U duce-pe dice; "Cefa, mi es u Parsi, plus-co u-la gina es u
Parsi."  U boni India-pe dice u brevi histori de u-la viktimi;
qi--so an dice--es u famo kali-fe ex demo Parsi e u fili de pluto
komerci-an topo Bombay.  U dice de u Parsi sti sura sr. Fogg e an
bi socia de mu liberali skema.  Po-co mu dice kon alelo de u mode
de kine a viktimi.

Kron noktu veni proxi 6:00, mu decide sti sistema mu peri
religio-do.  U Parsi; qi duce panto pe, repti minus fono dia
silva, e po deka minuta mu detekti se topo litora de mikro fluvi;
topo per foto ex plu piro-baci mu ne klari vide u piro-tabla ex
xilo; epi qi jace u ge-prepara soma de u RAGIA; qi fu debi gene
piro ko sponsa.  Po brevi tem, u Parsi sto kine topo margina de
no-densi-lo; qi habe foto per plu piro-baci.  U Parsi kron kredi;
es no posi viole kine a religio-lo, kine ne ad ante, sed duce plu
socia a versi.  Mu atende a meso noktu.  Anti-co zero muta gene
acide inter plu guarda-pe.  Plus-co feno; mu ne pote fide; mu 
cede a somni.  Po u fini konsili, u duce-pe klari dice; an es 
prepara te tenta, e kine ad ante, ge-seqe ex panto-pe.  Ne es 
sati te kine a plu mura.  Mu nece face un aperi in mu;  Plus-co, 
te gene u-la tende, mu habe simpli plu marsu kultela.  Mu proto 
ergo minus fono.  Ko-co, u Parsi topo uno latu ko Passepartout 
topo hetero, proto laxa plu brika te face un aperi de lati de 60
centimetra.  Plu horo gene spende.  Plus-co plu ma foto kroma 
kron dona u prognosi; u di fu veni.  Anti-co kron ne es foto.
Kron u poli sti kine.  Mu fero u piro-baci, po-co panto xilo, 
ge-humidi per olea, subito gene piro.

U paleo RAGIA ne es morta, ka an subito sta, iso fantasma, rapi
auto sponsa per braki, e kine ab piro-tabla in meso de plu nefo
ex fumi--u ra; qi klu sti ma fantasma an feno!  Es Passepartout;
qi pa kripti kumbe se epi piro-tabla meso holo fumi e, tem gene
auxi kausa skoto, salva u gina ab morta.  Po mono minuta panto
tetra ex grupa lose vista in silva.  Plus-co un elefanti tako 
fero mu ab la.
____________________________________________________________
SHOCKING: 13" Macbook Pro for $91.72!
SPECIAL REPORT: Macbooks are being auctioned for an incredible 85% off!
http://thirdpartyoffers.juno.com/TGL3141/4c39d1776c60231189m06duc

