---
authorName: Gary R Miller
canDelete: false
contentTrasformed: false
from: Gary R Miller &lt;justi.miller@...&gt;
headers.inReplyToHeader: .nan
headers.messageIdInHeader: PDIwMTAwNjI3LjIwMDQyMi4yODUyLjYuanVzdGkubWlsbGVyQGp1bm8uY29tPg==
headers.referencesHeader: .nan
layout: email
msgId: 1481
msgSnippet: CIKLO HOLO GEO PO OKTO-ZE DI ex Jules Verne 12 SILVA = woods, forest;
  SYLVESTER = master of the forest; SYLVAN = of the forest TIMPANI = drum; TYMPANI,
nextInTime: 1482
nextInTopic: 0
numMessagesInTopic: 1
postDate: '1277690662'
prevInTime: 1480
prevInTopic: 0
profile: tweety08092002
replyTo: LIST
senderId: x1o8CHRZ6Jyv3qcbmvjvHRFcnsMPh032awRz0qGopmKkd_WbJjYN1Nq2gPA-GABsob6JOTRZDtVQvsYEOhbxH_jH_3xz9zy8mCFB5Q
spamInfo.isSpam: false
spamInfo.reason: '4'
systemMessage: false
title: Ciklo Geo 12
topicId: 1481
userId: 123051087
---

 CIKLO HOLO GEO PO OKTO-ZE DI

 ex Jules Verne

      12

SILVA = woods, forest; 
 SYLVESTER = master of the forest; SYLVAN = of the forest
TIMPANI = drum; TYMPANI, TYMPANIST

Te sti ma brevi u viagia, u duce-pe pa kine a laevo ab u line,
topo u feru-via kron gene tekto.  Phileas Fogg e sr. Francis
Cromarty, sedi in bi HAUDA, gene fo-mega seiso kausa tako ambula
de un elefanti; ge-duce ex un experi Parsi.  Po bi horo, u duce-
pe sto; un elefanti kine, plus-co dona ad id mono horo kausa
pausa; tem qi Kiuni, po sto dipso topo u proxi aqa-fonta, proto
vora plu rami e mikro dendro peri an.  Kron meso-di, u Parsi dona
u sema de kine ab la.  Mu kine trans u cefa monti-fa Vindhia ante
8:00 P.M., plus-co mu sti u pausa topo nord klina-lo in mikro ge-
frakti domi.  U Parsi sti u piro in id per oligo sika rami, po-co
mu este grati de termo.

U viagia dura kron matina 6:00.  U duce-pe spe; mu veni Allahabad
ante vespera.  Kron 2:00, u duce-pe kine in densi silva; qi
tensio se ad oligo kilometra.  An ma amo akti u viagia ko kripti
de silva.  Mu audi u sub-dice.  Id feno es u tele kanta ex plu
homi voka ko plu kupra-zinka musika-ru.  U duce-pe sto liga un
elefanti e duce id a densi-lo, iso tem dice u petitio a plu
viagia-pe; mu ne sti soni.  Plu kako soni ex voka e musika-ru
kine ma proxi a la.  Po-co plu mono-toni kanta ge-mixa ko plu 
soni ex manu-timpani e klasc-ru.  U grupa ex plu paleo latri-an 
akti plu rabi moti peri u statua.  Mu habe plu stria ex rubi 
kroma-ma, e es ge-tegu per seka; ex qi plu guta de mu hema kine.
Oligo religio cefa; qi habe plu pluto est vesti, kine seqe mu, e 
duce u gina; qi proxi kade kron singu gradu.  U ceremoni lento 
kine infra plu dendro, po-co id fini ordina lose vista in 
profunda de silva.  Un arme cefa dice; "Un homi sakrifice.  Plu-
ci sakrifice ne gene acide in u ma mega mero de India.  Anti-co 
na habe zero krati supra plu-ci no-civiliza teritori, plus cefa 
ci in Bundelkund."

U duce-pe kron duce un elefanti ex densi-lo, e salta ad id kola. 
Sr. Fogg sto; an kine, e, po tropi se a sr. Francis Cromarty,
dice; "Sti postula; na fu salva u-la gina."
____________________________________________________________
TODAY: iPads for $123.74?
Alert: iPads are being auctioned on SwipeBids.com for 95% off today!
http://thirdpartyoffers.juno.com/TGL3141/4c27f49d87e05a12em06duc

