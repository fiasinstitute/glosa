---
authorName: Gary R Miller
canDelete: false
contentTrasformed: false
from: Gary R Miller &lt;justi.miller@...&gt;
headers.inReplyToHeader: .nan
headers.messageIdInHeader: PDIwMDMwOTA1LjE3MTA0NC4xODk2LjExLmp1c3RpLm1pbGxlckBqdW5vLmNvbT4=
headers.referencesHeader: .nan
layout: email
msgId: 189
msgSnippet: U RUBI-KAPILA GREGA ex sir Arthur Conan Doyle Mero 1 Mi pa visita un ami
  sr. Sherlock Holmes uno di de sperma-tem de pa anua. Mi detekti an ko profunda
nextInTime: 190
nextInTopic: 0
numMessagesInTopic: 1
postDate: '1062799789'
prevInTime: 188
prevInTopic: 0
profile: .nan
replyTo: LIST
senderId: 83L9WcwTHTa7pGiwxcqtcx08Ie1Va5u5nlgL0gMOAqWkwNVkM7VXf0aAyF4jCzTi_bEXBhoB57e_bvdbatYLBy0aaxa09XghEDoC8Q
spamInfo.isSpam: false
spamInfo.reason: '0'
systemMessage: false
title: U rubi-kapila grega, mero 1
topicId: 189
userId: 123051087
---

U RUBI-KAPILA GREGA
ex sir Arthur Conan Doyle

Mero 1

Mi pa visita un ami sr. Sherlock Holmes uno di de sperma-tem de pa anua. 
Mi detekti an ko profunda konversa ko fo paki, rubi-facia, gero andro. 
An habe plus rubi, feno-piro kapila.  Ko dice penite de rupti, mi tende
ki ab, kron Holmes trakto mi ko subito ad-in kamera e klude u porta poste
mi.

"Tu ne posi veni ma boni kron, mi karo Watson."--an dice ko gluko.

"Mi este fobo; tu es aktivi."

"Mi es ta.  Fo ta."

"Ka-co mi pote atende in para kamera."

"Sura no.  U-ci andro, sr. Wilson, pa es un asocia e un auxi-pe tem poli
mi maxi sucede kaso.  Mi habe zero dubi; an fu es u maxi boni uti a mi
plus tem tu kaso."

U-ci paki andro semi leva se e dona u kefa-sema de saluta ko tako, pusi,
qestio speka ex pusi, lipo-cirka oku.

"Place--u-la sedi-mo."--Holmes dice.  An re-sedi epi braki-sedi-mo e moti
digi akro ad alelo, homo pa es habitu tem habe judika este.  "Mi karo
Watson: mi habe u ski; tu ko mi este un amo de panto; qi es xeno e ultra
more e ultra sto-interese rutina de panto-di bio.  Tu pa monstra excite
de u-ci per zelo; qi pa stimula; tu grafo u registra e grafo--si tu ne
este turba; mi dice so--plu pusi adi a mi poli pusi excite viagia."

"Panto tu kaso pa es u maxi interese a mi."--mi reakti.

"Tu debi gene u memo; mi pa dice uno di, pusi pre na dice de u-la fo
simpli problema; resta.  Mary Sutherland pa dona:  Na nece ki de plu xeno
pragma e de plu extraordinari kombina a veri bio; qi es fo ma excite de
ali doxo de imagina."

"U sugesti; de qi mi este libe de dubi."

"Tu pa akti so, doktora.  Anti-co tu debi cepti mi doxo.  Hetero-co mi fu
dice a tu ma faktu e ma faktu, a-kron tu rationa gene frakti kausa mu e
gene u ski; mi habe korekti.  Nu, sr. Jabez Wilson ci pa es ta boni; an
pa visiti mi nu-mana.  An proto un histori; qi habe u promise; es u maxi
idio; mi pa audi po mega tem.  Tu pa audi; plu maxi xeno e plu maxi idio
pragma fo freqe habe nexi ne ko ma mega sed ko ma pusi krimi--uno-kron
klu es u dubi; qe u veri krimi pa gene akti.  Pre-nu mi pa audi; es
no-posi: mi dice; qe u-ci nu-tem kaso es un exempla de krimi alo ne es. 
Anti-co u seqe de akti es sura inter plu maxi interese; mi pa audi
ali-kron.  Posi, sr. Wilson: tu fu habe u maxi mega gentili; re-proto
u-la histori.  Mi dice u-ci petitio, ne simpli ka mi ami dr. Watson ne pa
audi u proto mero sed ka un idio fisika de u-la histori sti; mi este
anxio; audi panto pusi mero ex tu labia.  Homo more, po mi audi u pusi
seqe de akti, mi pote duce se akorda plu kilo homo kaso; qi gene surge in
memo.  Per u-ci nu-tem exempla, mi gene solo u konfesi; panto-ci faktu
es--akorda mi maxi boni kredi--fo idio."

________________________________________________________________
The best thing to hit the internet in years - Juno SpeedBand!
Surf the web up to FIVE TIMES FASTER!
Only $14.95/ month - visit www.juno.com to sign up today!

