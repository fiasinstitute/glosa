---
authorName: Gary R Miller
canDelete: false
contentTrasformed: false
from: Gary R Miller &lt;justi.miller@...&gt;
headers.inReplyToHeader: .nan
headers.messageIdInHeader: PDIwMTEwNTE2LjIxMDE1Ni4yODY0LjEuanVzdGkubWlsbGVyQGp1bm8uY29tPg==
headers.referencesHeader: .nan
layout: email
msgId: 1890
msgSnippet: 'Karo Glosa-pe-- Grati a Xavier de grafo INTERGLOSSA ad inter-reti.  Mi
  pa lekto simpli plu mero de id ex inter-reti, anti-co mi nu pote lekto holo id. '
nextInTime: 1891
nextInTopic: 1891
numMessagesInTopic: 3
postDate: '1305597715'
prevInTime: 1889
prevInTopic: 0
profile: tweety08092002
replyTo: LIST
senderId: TMR5HMo6jeTmzV1DSD8_Yuo7LBghhHTLzheX0dStiINmGlwZOTUZ7LtN6UIi-pUribF6-xgpHrQC03SKwTvv9KEOklmGz9p61aDBag
spamInfo.isSpam: false
spamInfo.reason: '12'
systemMessage: false
title: Mikado 1
topicId: 1890
userId: 123051087
---

Karo Glosa-pe--

Grati a Xavier de grafo INTERGLOSSA ad inter-reti.  Mi pa lekto simpli
plu mero de id ex inter-reti, anti-co mi nu pote lekto holo id.

Myaleee-- Mi detekti fascina plu nomina de tu ARABI NOKTU.  Plu semani de
plu Arabi nomina es qo?  Qe plu arki-pe pa es veri histori homi?

Mi po longi ergo de setimana grafo pro GlosaList.  Id es un amusa fikti. 
Mi ne translati plu musika, anti-co posi uno fu di--

* * *

      U   M I K A D O

      alo
      U CIVITA TITIPU

      Grafo ex W.S.Gilbert
      (Musika ex Arthur Sullivan)
      Translati ex Gary R.Miller


Plu drama-pe:

U Mikado de Japan
Nanki-Pu, an an-fili, ge-vesti iso u vaga musika-pe, e amo Yum-Yum
Ko-Ko, u Cefa Lega-Cide-pe de civita Titipu
Pu-Ba, u Cefa de panto-ra excepti u-la
Pisc-Tusc, u sub-cefa
Go-Tu, u sub-cefa

Yum-Yum}
Piti-Sing   } Tri sibi-fe, kura sub Ko-Ko
Pip-Bo    }

Katisca, u gero gina, qi amo Nanki-Pu



Skena I:  Korta de ofici eko-lo de Ko-Ko.
Skena II:  Un horti de Ko-Ko.



(Skena I:  Korta de u palati de Ko-Ko topo civita Titipu.  Es plu Japan
sub-cefa, qi sta e sedi.  Nanki-Pu veni ko Japan kitara epi dorsa e
papira-fa ex kanta in saka.)

Nank:  Sinior vi, mi petitio; qe vi dice a mi, topo qo u gentili juve-fe
nu eko ko nomina Yum-Yum, u ge-kura-pe de Ko-Ko? Kausa simpati-- sti
dice, mi forti petitio!

Sub-cefa:  Sti logi.  Qo-pe es tu, qi qestio?

Pisc:  Plus qo-ra es tu aktivi de Yum-Yum?

Nank:  Mi dice a vi.  Pre mono anua mi es u membra ex plu musika-pe de
Titipu.  Mi ergo es fero u kefa-ve a plu skope-pe te gene paga.  Tem mi
pa akti tali, mi vide Yum-Yum.  Bi na imedia ami alelo.  Anti-co fe pa
promise game ad auto kura-pe Ko-Ko, u pove vesti-pe.  Kausa-co mi pa
logi; mi tenta es minus spe.  Kausa tristi, mi lase u-la civita.  Sti
logi de mi hedo, kron mi pa audi pre mono meno; Ko-Ko gene u judika de
morta kausa publika monstra de ami!  Mi tako re-veni kausa u spe de
detekti Yum-Yum libe te audi mi.

Pisc:  Es veri; Ko-Ko pa gene u judika de morta kausa publika ami. 
Anti-co an pa gene pardo kron ultima minuta, e gene u grandi stato de
Cefa Lega-Cide-pe.

(Pu-Ba veni.)

Nank:  Ko-Ko, u pove vesti-pe, u Cefa Lega-Cide-pe de Titipu!  Sura, u-ci
es u maxi importa stato; u civi pote gene!

Pu:  Sura es.  Na logika Mikado, tem logi zero justi difere inter u
grandi judika-pe, qi judika de morta de plu krimi-pe, e un aktivi
akti-pe, qi akti akorda u judika, pa face mono plu-ci bi profesio. 
Kausa-co panto judika-pe nu es auto cide-pe.

Nank:  Tali boni ex tu, kausa mi logi; tu es u maxi importa arki-pe; de
humili se te dice panto-ci a mi, u simpli vaga musika-pe!

Pu:  Es zero-ra.  Mi faktu es un idio non-humili e grandi pe.  Vi sti
logi; mi pote retro-seqe auto histori ad u proto-plasma pre-histori
atomi.  Kausa-co u bombasti de mi famili es ultra logi.  Kron nati, mi pa
es non-humili.  Anti-co mi tenta gene supra u-ci ero.  Mi panto-kron sto
bombasti.  Kron panto ofici-pe pa no-cepti auto profesio, kausa mu es
excesi non-humili de servi sub pre vesti-pe, qe mi ne pa imedia cepti
panto mu profesio?

Pisc:  E plu paga ko mu?  Tu pa sura cepti.

Pu:  Kausa-co es mi nece de servi u-ci non-humili-pe iso Cefa de Tresora,
Cefa Judika-pe, Cefa de plu Milita Navi, Cefa de plu Casa Kanis, Puri-pe
de plu Poste Skala, Cefa Religio Duce-pe de civita Titipu, e Proto-pe de
civita, panto-tem e mero-tem-- panto-ci iso mono.  Plus ko paga!  Mi gene
plu paga kausa servi!  Mi es u ge-paga servi-pe!  Anti-co mi akti u-ci! 
U-ci sti pato mi, anti-co mi akti u-ci!

Nank:  E gene merito.

Pu:  Anti-co mi ne sto post plu-ci.  Mi vora ko plu meso-klasi-pe per
akorda.  Mi kore topo plu pove festa kambio meso paga.  Mi cepti plu
trinki ex ali-pe, klu maxi non-importa.  Plus-co mi merka plu sekreta de
arki kambio mikro valuta.  Exempla, ali info de Yum-Yum es ex plu sekreta
de Cefa de lando stato.

(Nank logi u semani, e dona ad an valuta.)

Pu:  Un ero anti mi, sed u non-importa ero!

(An dice ad an topo latu.)

Nank:  Mi pa itinera tem meno, alo proxi, te gene un info; Yum-Yum; mi
forti ami, nu-di gene game a Ko-Ko!

Pu:  Tu pa dice u faktu.  An nu veni, arki ge-vesti.  An fu dona a tu
plus info.

____________________________________________________________
Get Free Email with Video Mail & Video Chat!
http://www.juno.com/freeemail?refcd=JUTAGOUT1FREM0210

