---
authorName: Gary R Miller
canDelete: false
contentTrasformed: false
from: Gary R Miller &lt;justi.miller@...&gt;
headers.inReplyToHeader: .nan
headers.messageIdInHeader: PDIwMDMxMTI4LjE3NTY0OC4xNTIuMC5qdXN0aS5taWxsZXJAanVuby5jb20+
headers.referencesHeader: .nan
layout: email
msgId: 233
msgSnippet: SKO II iridi = urani arca PLU SAPO BULI 1. Plu ju-an pa veni epi portika
  te fla plu sapo buli.  U paleo feli somni epi pusi tape ante porta. 2. Ha! ha!
nextInTime: 234
nextInTopic: 234
numMessagesInTopic: 4
postDate: '1070063807'
prevInTime: 232
prevInTopic: 0
profile: .nan
replyTo: LIST
senderId: m5dpLbJvVsQTZBwTlP3pYRMD8bd-fA-ORhan5MFGSsTNN_jGE5Rfh6vMbndKJgQp3wOCLogHLFPu561PzB7XyoOCqZO0zqWbVecVmA
spamInfo.isSpam: false
spamInfo.reason: '0'
systemMessage: false
title: SKO II
topicId: 233
userId: 123051087
---

SKO II

iridi = urani arca

PLU SAPO BULI

  1. Plu ju-an pa veni epi portika te fla plu sapo buli.  U paleo feli
somni epi pusi tape ante porta.
  2. "Ha! ha!" Roberto ridi, kron u buli ki moli epi paleo feli dorsa sed
ne gene explode.
  3. Wili tenta sti; an buli akti iso.  Nu-kron id ki epi feli facia e
sti; fe snaza.
  4. "Fe ma volu lava facia minus sapo," Hari dice.  "Nu lase; na fu
vide; qo-pe pote face u maxi mega buli."
  5. "U-mi es u maxi," Roberto dice.  "Sti vide; id peti tali alti in
aero!  Mi pote vide--  O, id gene explode."
  6. "Mi pote vide u domi e plu dendro e un urani in u-mi," Wili dice,
"plus plu tali kali kroma."
  7. "Qo numera, Wili?"
  8. "Rubi--mo, ciano--bi.  Fini--mu nu es ab.  Lase; na itera tenta."
  9. "Mi ski; qo-numera kroma es la," Heri dice.  "Iso numera; qi es in
iridi."
  10. Qe tu ski; qo-numera es u-la?



NORD-DAKOTA

U geografi de Nord-Dakota habe difere.  In est, u Rubi-Fluvi-Vali es
plati.  U giganta glacia Laku Agassiz pa face id forma.  Plu glacia-masi
flu pa face u forma de plu fosi e buno de Flu-Gra-Landa.  Plu glacia masi
pa es u tegu epi panto Nord-Dakota excepti sud-uest gono de Nord-Dakota. 
Ex-rode pa krea u-ci.  Un uest mero de u stato-landa habe u nima Missouri
Plati-lo, qi klina ana a plu Lito Monti.  U-ci face ma alti u landa.

Nord-Dakota habe u Kontinenta Klima.  Id es fo termo estiva-tem e fo
frigi hiberna-tem.  Nord-Dakota gene 25-50 cm. kade-hidro singu anua
excepti in Rubi-Fluvi-Vali; topo id gene 50-80 cm.

Nord-Dakota akti exporta de plu ra: elektro, Tritikum, Linum, Glicine Max
faba (Soju), karbo, kerami.  Plu Indiana pa akti exporta de Kultela-Fluvi
silikon-li.

U maxi importa ra; qi sti muta in bio in Nord-Dakota es loka--2,300
kilometra ab ali litora.  Freqe, ge-importa sito e ge-face produce-ra
habe ma mega preci.  Anti-co na habe nuli industri-fumi ab oceani.  U
loka plus sti muta in klima (mi pre grafo de u-ci).  Panto-ci es plu ex
fisika karakteri de Nord-Dakota.

________________________________________________________________
The best thing to hit the internet in years - Juno SpeedBand!
Surf the web up to FIVE TIMES FASTER!
Only $14.95/ month - visit www.juno.com to sign up today!

