---
authorName: Robin Gaskell
canDelete: false
contentTrasformed: false
from: Robin Gaskell &lt;drought-breaker@...&gt;
headers.inReplyToHeader: PDIwMDMxMDAzLjE3NDE0NS4xOTM2LjAuanVzdGkubWlsbGVyQGp1bm8uY29tPg==
headers.messageIdInHeader: PDMuMC4xLjMyLjIwMDMxMDA4MjIzMzE3LjAwNmNkOWI4QHBhY2lmaWMubmV0LmF1Pg==
headers.referencesHeader: .nan
layout: email
msgId: 209
msgSnippet: Saluta Gary, ... **  Iso mi ergo u treno, mi pa aperi plu treno-janua.  U
  treno pa tanto sto, sed ne kompleti.  U-ci eqa un acide, e nuli mi tende. Seque
  gene
nextInTime: 210
nextInTopic: 0
numMessagesInTopic: 2
postDate: '1065616397'
prevInTime: 208
prevInTopic: 206
profile: bliminus_107_ssaass
replyTo: LIST
senderId: TH-XyRnIXpd-72pmaS5zWisLnFbIjWTkGdRvqR-caqW8AqQUjw-mtvj1F0STWS4q_CvZucYqtbT5FLsk9ukCwMAuvUyYi6eiZAJi4-0nGeb1bxOqGQ
spamInfo.isSpam: false
spamInfo.reason: '0'
systemMessage: false
title: 'Re: [glosalist] U RUBI-KAPILA GREGA, mero 5'
topicId: 206
userId: 147970330
---

Saluta Gary,

At 05:41 PM 10/3/03 -0500, you wrote:
>Proto, mi volu dice gratula de sto-ergo a Robin Gaskell e volu hedo e
>sucede ad an fu-tem!
>_  _
>  /.   Gary
>#/\#
>###
>
>
**  Iso mi ergo u treno, mi pa aperi plu treno-janua.  U treno pa tanto
sto, sed ne kompleti.  U-ci eqa un acide, e nuli mi tende.
    Seque gene loka apo treno-ergo iso un alexi-pe, mi pa gene plus instru
koncerne un ergo de u treno alexi-pe plus instru koncerne u kuri ergo de
plu treno; e ko-co, mi pa habe u psiko examina.  Mi nu gene pago ex u
fero-via, sed id eqa ^nokto-pago^: mi habe mediko-sto-ergo; pro mo anua mi
gene u-ci nokto-pago.  
    Ex u psiko examina, mi pa akti sufici boni, sed pro mi memo.  Mi es
mediko no-gru, ka mi memo es infra u grada pro mi plu anua; qi eqa 67.

    U-ci pa es u fo tako fini a mi ergo-tem, e ne qod mi pa skema.

    Grace Gary de tu plu hedo kogita pro mi bio seqe plu treno.  Mi nu
vendo un apartamenta; qi mi pa habita plu-ci septa previo anua; e mi
re-loka ad u fo gru urba intra u rura regio, Lithgow.  Ex Sydney centro a
Lithgow, viagia per treno uti tri hora.  Mi habe bi persona; qi ofere nokta
eko, kron mi vo visita u citata pro u nokta aktivi.

    Iso vi posi skope, mi plu Glosa-ma es nu ge-volve, e mi ne pote cerka
plu verbi.  Sed u vendo e re-loka posi acide po bi meno.  Mi loka panto-ra
intra plu teka, te face klari un apartamenta so plu posi merca-pe pote vide
plu mura e u spaci de un apartamenta.

    Mi fratri; qi es u fo materia-ismo persona, sugere ke mi sto aktivi; qi
ne fero-in u valuta, e duce u ma lukta via.  Ka valuta pro mi fu tosto gene
meio, mi du acepta an advoka: mi fu developo mi abili ko ergo iso u
redakto-pe [editor].  U-ci interese habe u forti lingua tema: a-nu, mi pa
stude mo di de "Introduce Redakto," e mi pa praxi un arti ko auxi plu
politiko aktivi-pe.  Nu, mi nece jugo u norma ekonomi, e developo u-ci
abili te dona sati a plu ma komerci-menta persona.  Ko-co, mi fu uti u
reti-lo te promoti mi-auto ad u munda.
    Tristi mi nece atende six meno pre u seqe six-nokta redakto kurso
komence.  Tem atende u komence de u-ci kurso, mi fu ofere gratia redakto
ergo a plu carita, te developo exempla de mi ergo.  Seqe mi fu ofere u
redakto servici pro valuta: alo to u rata pro mo aktivi, alo to un hora
rata.  Si ali de vi habe plu sugere koncerne u tali skema, place grafo a mi
dia u-ci Lista uti Glosa, alo per direkti e-posta uti England-lingua apo u
Lista.
    Il es plus, u difere ergo; in qi mi auxi mi fratri; qi ergo iso un
arkitekto-pe.  Sed u-ci speciali aktivi posi fu habe tro de dificili: mi
nece gene sko ex an; e, seqe, demo ke mi memo ne habe excese fora intra id. 
    Inter plu oligo hora per di pro redakto ergo, plus un okasio ergo auxi
mi fratri, mi fu loka u textili-tekto-me [loom] intra u sekunda kli-ka, te
tekto plu cerviki-ve [scarves].  Lithgow, to un akro de plu monta; uesta de
Sydney, habe frigo meteo: mi fu uti rugo fibri e aperi textu, te kompleti
singo cerviki-ve in brevi tem.

    Mi spe ke id holo gru, te produce un interese po-ergo tem.  Place bali
tu qestio de mi progresi, e, nece, tu verbi de koragio.  Mi vo dice de u
progesi de mi ^saga^ - in u neo bio akro u monta - a vi, mi komunita, uti
Glosa ... nece.

    Qe, mi du ~sto-ergo~, alo mi muta ad u tem ~po-ergo~?  Certa, mi ne fu
sto ergo!  Mi fu simpli sto norma ergo, e fu akti ci e la te duce mi
valuta-gaino interese.  Qod eqa u korekti traduce de "RETIREMENT."  Seqe un
anua de ^nokto-pago^, mi kade ad u paleo-pe pensio [?]: si mi gene u
korekti balance [?] tem u prima anua, ko-co plu seqe anua fu plus habe gru.

>JOKO
>
>Un Amerika ju-fe de mo-penta anua dice per celu-telefono: "U-ci es u
>celu-telefona tetra; mi pa nece merka.  Mi volu; uno-pe fu inventi u
>telefono; qi habe liga a mura, so mi ne fu lose id."
>
**  Yes, phones with cords would be handy!

>U RUBI-KAPILA GREGA, mero 5
>
>"Mi spe; vide ta vista homo u-la nuli-kron, sr. Holmes.  Ex boreo,
>austra, orienta e ocide, panto andro; qi habe ali rubi kroma in kapila,
>pa trakto se ad-in civita te face reakti ad u-la publika grafo.  U strata
>Fleet habe kongesti de rubi-kapila homi. 
>   .....
**  Mi detekti u dificili ko u traduce de idioma e meta-fero.
    U Glosa de u-ci Sherlock Holmes histori sono iso id duce tro proxi un
England-lingua de id origi versio.
    A mi, u lingua de u Glosa versio ne flu: mi imagina ke u histori sio
debi flu, e id semani sio es imedia apare iso mi lekto id.
    No-abili de dice qod es u problema - anti-co mi sensi ke id es la - mi
este ke skope un England-lingua origi, e seqe kompara tu Glosa e un
England-lingua de Conan Doyle, mi fu detekti qod kausa u problem pro mi. 

    Place inklude, ko u seqe mero 6, u brevi sektio de un origi textu ex qi
tu pa traduce tu Glosa versio.

    Posi tu uti plu verbi ko qi mi ne habe facili.  Anti-co, mi ne puta u
problema habe u tali simpli.  Tu frasa kurso, sed mi ne detekti plu punkta
per qi mi pote gene intra mu. 

Saluta,

Robin
  P.S.  Mi nece gene ma tako ko mi Glosa grafo: alterno, mi vo uti excesi
tem ko Glosa, vice u redakto ergo.   R.




