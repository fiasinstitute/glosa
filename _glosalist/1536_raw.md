---
authorName: Gary R Miller
canDelete: false
contentTrasformed: false
from: Gary R Miller &lt;justi.miller@...&gt;
headers.inReplyToHeader: .nan
headers.messageIdInHeader: PDIwMTAwODI5LjE3MzQxNS4zNTIwLjIuanVzdGkubWlsbGVyQGp1bm8uY29tPg==
headers.referencesHeader: .nan
layout: email
msgId: 1536
msgSnippet: CIKLO HOLO GEO PO OKTO-ZE DI ex Jules Verne 19 MARSU = pocket; MARSUPIAL
  KRISO = gold; CHRYSANTHEMUM golden flower Hong Kong es u nesia, England proto habe
nextInTime: 1537
nextInTopic: 0
numMessagesInTopic: 1
postDate: '1283119953'
prevInTime: 1535
prevInTopic: 0
profile: tweety08092002
replyTo: LIST
senderId: _BI8X7b9K17j512J5YD0YDcT7xbnKprdLvohROw911sOjKMho08EgH8R2bSOWzuL4qpZ5-gX5YAtHIn6_Ri3G8uqGz4UcebZf8GPJQ
spamInfo.isSpam: false
spamInfo.reason: '12'
systemMessage: false
title: Ciklo Geo 19
topicId: 1536
userId: 123051087
---

 CIKLO HOLO GEO PO OKTO-ZE DI
 ex Jules Verne

      19

MARSU = pocket; MARSUPIAL
KRISO = gold; CHRYSANTHEMUM "golden flower"

Hong Kong es u nesia, England proto habe kausa un akorda Nankin
po milita de 1842.  Plu England-pe pa krea epi id un importa
civita e fo-boni navi asilu.  Passepartout ko bi manu in marsu
vaga a navi-lo Viktoria, tem vide plu kine-ru ge-fero per plu
homi e plu hetero mode de kine, plus plu grega ex Zhongguo-pe,
Japan-pe e Europa-pe, qi kine a ci e la in strata.  U grafo-pe,
dice un info; ka plu repara de navi KARNATIK pa es fini, u vapo-
navi fu kine ab la kron vespera, ne u seqe matina.  Kron veni a
ambula-lo, topo mu fu kine in KARNATIK, an ne este mira, kron
detekti; Fix ambula ad ana e kata.  "U-ci es kako," Passepartout
sub-dice, "anti plu andro de kluba Re-Forma."

Passepartout dice; "Alora, sr. Fix, qe, tu pa decide kine ko na
ad Amerika?  Mi ski; tu ne pote muta u kredi; tu lisi se ab na."

Fix kron decide audaci akti.  An decide dice a Passepartout
panto-ra.  Akorda-co an petitio; u ko-viagia-pe veni in bibe-do,
an pa vide topo navi-lo.  Proxi 30 merka-pe bibe England bira,
vini e gin, tem fumi plu longi pipa ex rubi kerami, ple ko mono
mikro bali ex opium.  Passepartout debili dice; "Sr. Fix, klu si
u ra es veri, tu dice--si mi cefa veri es u klepto-pe; tu cerka--
mi dena u-ci--mi pa es, nu es de an servi.  Mi pa vide an
liberali e boni qalita.  Ka-co mi fu zero-kron vendo an--ne te
gene panto kriso de geo."

Passepartout ma e ma mega este; an fali kausa efekti de alkoholi. 
Fix moti u pipa kon opium a manu de Passepartout.  "Fini!" Fix
dice, po vide; Passepartout es non-este.  "Sr. Fogg ne fu gene un
info; kron u navi KARNATIK kine ab ci.  Plus-co, si an ja fu gene
id, an fu nece kine kon u-ci no-bene France-pe."

____________________________________________________________
Get Free Email with Video Mail & Video Chat!
http://www.juno.com/freeemail?refcd=JUTAGOUT1FREM0210

