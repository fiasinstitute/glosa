---
authorName: justi.miller
canDelete: false
contentTrasformed: false
from: '&quot;justi.miller&quot; &lt;justi.miller@...&gt;'
headers.inReplyToHeader: .nan
headers.messageIdInHeader: PDIwMDkwODA0LjE3MDYyNC41OTA0LjQ1MzU2QG1haWxwb3AwMi5kY2EudW50ZC5jb20+
headers.referencesHeader: .nan
layout: email
msgId: 1196
msgSnippet: 'It s been a while.  How about a short story to get me started again.
  _ _ /. /   Gary ## U GE-SPENDE ANDRO Edgar Allan Poe, 1839 Mi ne nu pote memo, qo-kron'
nextInTime: 1197
nextInTopic: 1198
numMessagesInTopic: 2
postDate: '1249430697'
prevInTime: 1195
prevInTopic: 0
profile: tweety08092002
replyTo: LIST
senderId: A_vHLYTPeATMZ8Y5qZS00s0_whPxKtsAXhbTwJEeluHd7ZBxnx7lQvRW2B29SIsU7h5svrrw0dGW8ZgaNu1R3AdMOEC83cg-bnc8qwM
spamInfo.isSpam: false
spamInfo.reason: '12'
systemMessage: false
title: U ge-Spende Andro
topicId: 1196
userId: 123051087
---

It's been a while.  How about a short story to get me started again.
_ _
/.
/\   Gary
##


 U GE-SPENDE ANDRO
 
 Edgar Allan Poe, 1839
 
Mi ne nu pote memo, qo-kron alo qo-lo mi pa gene u proto inkontra kon u
veri boni-vista andro, tem-mono-astro-milita-cefa John A.B.C. Smith.  Pa
es uno nota ra-- ja, "nota," anti u-ci es u simpli, debili lexi te dice
mi ple semani-- de un holo idio persona de u pre ge-dice andro.  U kefa e
bi skapa de u milita cefa minus dubi es u maxi boni, mi pa vide holo-tem.
 Un ami, qi pa intra-duce mi a cefa Smith, pa susura a mi oti oligo latri
lexi de un andro.  "An pa sura monstra, mi debi dice, an es u koragi-pe
pre brevi tem topo mega hidro-geo milita tele topo sud area anti plu
Indiana Bugabu e Kikapu."

"Saluta!  Qo sani?  Forti hedo, po-co vide tu, veri!" u cefa rupti, kron
rapi u manu de mi ami, tem an kine proxi ad an, plus-co an no-facili sed
klari klina se, kron mi gene intra-duce.  "Es zero homi ra," an dice
akorda more.  "Na es plu mira homi, plus-co na nu bio u mira tem.  Plu
para-kade-me e fusili-ru ko piro-me ex elasti!  Plu navi ko vapo moti-me
topo panto mari, plus aero-baluna!  Qo-ra po brevi tem fu es u seqe de
plu mega logi de plu elektro-magneti?"

Ne nece sti dice, mi pa kine ab cefa Smith ko ma mega interese de an, ko
latri doxo de an pote de konversa, e ko forti este de plu ma boni ra,
kausa qi na este hedo tem bio in u-ci mekani tem.  Anti-co plu tali
boni-vista andro ne es poli, plus-co mi ne pote kredi, u nota-virtu ra,
de qi mi nu-pa dice-- u difere qalita, qi mi neo ami pa habe-- holo alo
mero es kausa an soma kali-ra.

Topo eklesia de religio doci-pe Intira, topo mi uno di-mono pa sedi tem
an religio-dice epi benca, plus para mi u virtu e komunika ami sra.
Tabitha T.

"Smith!  Qe cefa John A.B.C.?  Nu-tem es mira de plu neo ra!  Plu
hema-pe, plu Kikapu!  An pa milita iso un hero."

Mi pa forti volu plu info.  Es brevi mana, kron mi sti visita, tem u cefa
gene vesti, anti-co mi dice u gravi petitio, po-co u gero Afrika auxi-an,
qi du resta la tem mi visita, imedia duce mi ad an somni-ka.

"Pompey, fero a ci mi poda!" u non-antropo-ra feno dice.  "Pe ne debi
viole ko plu Bugabu e Kikapu, e puta, pe fu gene u simpli mikro razo. 
Fixa mi bi skapa.  Nu mi denti.  Plus mi oku-- ci, Pompey, tu fiksa id!"

Mi kron proto gene u klari logi, u ra ante mi sura es mi neo ami
tem-mono-astro-milita-cefa John A.B.C. Smith.

Mi rekogni an ami-qalita per mi maxi boni mode, e petitio de imedia lase,
ko perfekti logi de u veri stato de panto-ra-- ko ple logi de u misteri,
qi pa dona a mi tali turba longi-tem.  Tem-mono-astro-milita-cefa John
A.B.C. Smith pa es u ge-spende andro.
____________________________________________________________
Click to get your online credit check report & score.
http://thirdpartyoffers.juno.com/TGL2141/fc/BLSrjpTIjD2YDaJyCjR0VRQtvKpmA6fdGpowl4JqnVti16qZvcZtrozi4LW/

