---
authorName: Gary R Miller
canDelete: false
contentTrasformed: false
from: Gary R Miller &lt;justi.miller@...&gt;
headers.inReplyToHeader: .nan
headers.messageIdInHeader: PDIwMDMxMDI0LjE4MDIwMy4xOTQ4LjAuanVzdGkubWlsbGVyQGp1bm8uY29tPg==
headers.referencesHeader: .nan
layout: email
msgId: 223
msgSnippet: SOFI Pe; qi bene-dice un ami per fo-soni voka tem proto mana, fu gene
  mali-dice.  (Hebreo) U RUBI-KAPILA GREGA, mero 8 U regula es; --Holmes dice-- ma
nextInTime: 224
nextInTopic: 0
numMessagesInTopic: 1
postDate: '1067036523'
prevInTime: 222
prevInTopic: 0
profile: .nan
replyTo: LIST
senderId: NV-7jiFksIj_1G1CvYxBdEJSOeEb55RI2Jn8qurdvsDBNJDKdR5DXoESuQI3FIdjBp3wWo259g6VkZgfdH_scfRk16BO_btwKv5uYQ
spamInfo.isSpam: false
spamInfo.reason: '0'
systemMessage: false
title: U RUBI-KAPILA GREGA, mero 8
topicId: 223
userId: 123051087
---

SOFI

Pe; qi bene-dice un ami per fo-soni voka tem proto mana, fu gene
mali-dice.  (Hebreo)



U RUBI-KAPILA GREGA, mero 8

"U regula es;"--Holmes dice--"ma no-norma u pragma es, ko mei misteri id
gene reali.  Es plu vulga, no-idio krimi; qi veri dona enigma, iso u
vulga facia es maxi no-facili de rekogni.  Anti-co mi fu nece habe rapidi
de u-ci pragma."

"Tu fu akti qo?"--mi dice u qestio.

"Nikotini."--an reakti.  "U-ci es u tri-tubi problema.  Mi dice u
petitio; tu ne fu dice a mi penta-ze minuta."  An klude se in sedi-mo tem
tena tenu genu ad homo-falko nasa.  An sedi la ko ge-klude oku e ko
melano kerami tubi; projekti homo rostri de xeno avi.  Mi pa puta; an pa
gene somni.  Faktu, mi kefa pa proto kade kausa somni, kron an subito
salta ex sedi-mo ko feno de homi; qi pa fini puta.  An moti tubi supra
piro-lo.

"Sarasate soni musika in skope-do Sankti Jakob nu-di."--an dice.  "Tu
doxo qo, Watson?  Qe tu pato-pe posi es minus tu oligo horo?"

"Mi habe zero ergo nu-di.  Mi ergo proxi zero-kron nece forti kura."

"Ka-co moti kefa-ve epi se e sti ki ko.  Mi fu ki dia civita pre
panto-ra.  Na fu vora tem viagia.  Mi pa gene u ski; es poli Deutsch
musika in programa; qi es subo ma a mi este de Italia alo France.  U-ci
es intra-skope--mi volu intra-skope.  Sti ki ko!"

Na ki per infra-tera trena ad Aldersgate.  U pusi pedi viagia duce na a
publika-lo Saxe-Coburg; u skena de u-la idio histori; na pa audi nu-mana.
 Id es u lento, pusi, no-sistema loka; topo tetra line de no-puri
bi-pedi-lo domi sta proxi u pusi ge-fragma loka; topo gra ko sponta e kon
oligo grega de pusi dendro habe lukta ko fumi e no-gluko aero.  Tri
ge-kriso bola e bruna taba ko "JABEZ WILSON" per leuko litera epi u domi
epi gono dona ski de loka; topo na rubi-kapila merka-pe du akti komerci. 
Sherlock Holmes ko kefa a latu sta ante id e dona ad holo id u forti
skope, tem oku dona foto inter semi ge-klude oku-tegu.  Po-co an ki ko
lento longi strata e itera a gono tem du kura skope plu domi.  Fini, an
ki versi u-la kambio domi.  Po bate ko forti per gresi-baci anti strata
facia bi alo tri kron, an ki ante porta e bate id.  Id imedia gene aperi
ex u feno-intelige, holo-ge-razo-facia andro; qi dice u petitio; an ki
in.

"Gratia."--Holmes dice.  "Mi simpli volu dice u qestio; pe ki ab ci a
Strand per qo via?"

"U dextro tri e u laevo tetra."--u-la auxi-pe reakti ko rapidi tem klude
porta.

"Un intelige andro."--Holmes gene u ski, tem na ki ab.  "An es akorda mi
judika u maxi intelige andro tetra in London.  Mi este fo sura; an ne es
u tri.  Mi pa gene ski de an pre-nu."

"Klari,"--mi dice--"sr. Wilson auxi-pe habe u mega mero de u-ci misteri
de Rubi-kapili grega.  Mi este u sura; tu pa dice qestio de via, simpli
te gene u posi; tu fu vide an."

"Ne an"

"Ka-co qo?"

"Bi genu de an poda-ve."

"Ko-co tu pa vide qo?"

"U ra; mi pa spe."

"Tu pa bate u facia de strata qo-te?"

"Mi karo doktora, nu es tem pro gene ski e ne pro dice.  Na es plu espio
in anti-pe natio.  Na habe certa ski de publika-lo Saxe-Coburg.  Na fu
akti stude de plu mero poste id."

U via; epi qi na detekti se po ki peri gono ab ge-linqi publika-lo
Saxe-Coburg dona u fo-kompara de id, homo ante de pikto dona kompara a
poste.  Id es u cefa via; qi duce civita cirkulati a nord e ad uest.  U
via habe kongesti ex u mega diplo flu de komerci; qi ki in e ex, tem plu
pedi-via feno es melano kausa tako poli-pe de pedi-pe.  Gene u ski es
no-facili, tem na skope u line de poli boni boteka e grandi komerci-do:
Mu veri es a latu de lose-kroma e no-aktivi publika-lo; na pa linqi po
tali brevi tem.

"Mi fu vide..."--Holmes dice tem sta epi strata gono e tako skope longi
domi line.  "Mi fu hedo gene u memo de exakti taxo de panto domi ci.  Es
mi habitu: habe un exakti ski de London.  La es Mortimer; u nikotini-do,
e u pusi nova-papira-do e u Coburg mero de Civita e para-civita banka e
Legumi vora-do e vagona face-do McFarlane.  U-la duce na ad hetero
strato.  Ko-co, doktora, na nu-pa fini ergo, ka-co es tem na habe sporta:
u sandwic ko tasa kafa, po-co a violina-landa; topo panto-ra es gluko e
rari e harmoni, e topo es zero rubi-kapila merka-pe; qi dona vexa a na
per problema."

________________________________________________________________
The best thing to hit the internet in years - Juno SpeedBand!
Surf the web up to FIVE TIMES FASTER!
Only $14.95/ month - visit www.juno.com to sign up today!

