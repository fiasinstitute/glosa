---
authorName: Gary Miller
canDelete: false
contentTrasformed: false
from: Gary Miller &lt;gmillernd@...&gt;
headers.inReplyToHeader: .nan
headers.messageIdInHeader: PENBR2JLaUxwNGN4OEdhZGtzWGpmLXdBRXQtTjAtc2N0Z2NxLXVBOXBtVlhEOTg1MW5vd0BtYWlsLmdtYWlsLmNvbT4=
headers.referencesHeader: .nan
layout: email
msgId: 2512
msgSnippet: Na este veri boni po matina vora, e prende u mikro Indiana navi, e kine
  epi fluvi, tem kapti plu piski, ko vora, e habe un hedo tem, e skope u plankto-navi,
  e
nextInTime: 2513
nextInTopic: 0
numMessagesInTopic: 1
postDate: '1401593943'
prevInTime: 2511
prevInTopic: 0
profile: tweety08092002
replyTo: LIST
senderId: 0WWYiT-aogrm2S-gxeOQ0sAd7HSbCLWn0HZ5rBsy9c-w2kX2MFSExA6Mdbjlrb3IfRVL99eF1ZadB9P2gFEuQLgyPBAK2BAG
spamInfo.isSpam: false
spamInfo.reason: '12'
systemMessage: false
title: Huck Finn 40
topicId: 2512
userId: 486875979
---

Na este veri boni po matina vora, e prende u mikro Indiana navi, e
kine epi fluvi, tem kapti plu piski, ko vora, e habe un hedo tem, e
skope u plankto-navi, e detekti boni id.  Na po-kron kine a vespera
vora, e detekti panto-pe in forti turba e anxio.  Mu sti; na imedia
kine a kli, po na fini de vespera vora.  Kron na es hemi ad ana longi
skala, e Sally ne pote vide, na imedia sti stora plu boni vora de mono
di, e fero id a somni-ka, e somni, e sti vigli cirka 11:30.  Tom moti
epi se u tunika, an pa klepto ab Sally.  Anti-co an dice:  "U butiri
habe qo topo?  Tu sti kine ad infra-ka, e gene id."

Po-co an kine ex la longi flasc tubi, plus mi kine ad infra-ka.
Anti-co Sally kine a la ko kandela.  Po-co mi tako moti u butiri in
kefa ve, e moti id epi kefa.

Fe dice:  "Tu pa akti qo in la?  Tu simpli sti kine a sedi-ka, e du
resta la, a-kron mi kine a la."

Mi detekti u tali grega la!  15 kulti-pe, singu ex mu ko fusili-me.
Fini, Sally kine a la, e proto dice a mi plu qestio.  Po mikro tem,
mono ex plu-la andro dice: "Mi volu kine, tende kine in u-la mikro
domi NU-TEM, e rapi mu, kron mu kine a la."

U mikro flu ex butiri kine longi fronta, plus Sally vide id, e habe
palidi facia, e dice:  "An habe in-kefa tro-termo, plus id pa sti flu
ex tu!"

Panto-pe tako kine a la, tende vide.  Fe rapi u kefa-ve ab mi.  Po-co
u resta ex butiri kade ex id.  Seqe-co fe kapti mi, e peri-braki, e
dice:  "Karo, karo-pe, kausa qo tu ne PA dice a mi; tu pa kine a la de
qo?  Mi ne pa sio este kura.  Nu sti kine ex ci a lito!"

Mi kine ad ana longi skala po sekunda, a kata longi flasc tubi po plus
sekunda, e dromo dia skoto ad instrumenta-do.  Mi dice a Tom; na
imedia nece sti fugi-- u domi habe ple ko plu fusili-me!  Anti-co na
audi plu gradu ex plu andro, qi kine a porta, e audi; mu akti per
klavi-me.  Po-co mu kine in la.  Anti-co na pre kine infra kli, e dia
fora.  Tom moti mono oku ad aperi-lo proxi ad instrumenta-do porta.
Po-co na kripti kine a fragma.  Mi e Jim kine trans id.  Anti-co u
poda-ve de Tom gene kapti per u xilo mero.  Kausa-co an nece tira libe
se, e face u soni.  Uno-pe voci:  "U-la es qo-pe?  Sti dice reakti,
alo mi sti fusili!"

Na simpli tako dromo.  BANG, BANG, BANG!  Plu buleta face plu sibila
soni peri na!  Po-co na fugi dia densi-fito-lo a topo; un Indiana navi
habe liga, e kine in id, e sti kope a meso de fluvi, tende salva bio,
tem face zero soni.  Po-co na kine a plankto-navi.

Panto-pe este forti hedo.  Anti-co Tom este maxi mega hedo, kausa an
habe u buleta in sub-poda.  Anti-co Tom dice:  "A plu kope-ru!"

Po mi e Jim puta tem mono minuta, Jim dice:  "Mi ne kine ab u-ci topo
minus u medika-pe, ne po 40 anua!"

Kron an vide; mi sti prepara un Indiana navi, an dice:  "Ben, mi dice
a vi u mode, po vi kine a viki:  Sti klude u porta, e sti tegu per
textili sura klude bi oku de medika-pe, e sti; an du habe silento de
u-ci, homo u tafo-lo habe, e moti u bursa ko kriso a manu de an.
Po-co sti duce an a panto-lo peri plu non-aktivi via in skoto.  Po-co
sti duce an a ci in Indiana navi peri panto nesia."

Mi dice; mi volu akti u-la, e kine ab la.  Plus-co Jim fu debi sti
kripti se in silva, kron an vide; u medika-pe kine a la.

